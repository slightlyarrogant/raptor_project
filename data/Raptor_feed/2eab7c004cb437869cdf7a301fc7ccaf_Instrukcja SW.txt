Instrukcja SW
Metadata

url: http://192.168.33.19/master/docs/company/procedury-standaryzacyjne/finanse-i-ksiegowosc/instrukcja-sw
scraped_at: 2024-09-05T12:17:25.337136
last_updated: 2024-09-05T12:17:25.337191
parent_id: 21c021b76586e248072c806c95187f09
path: aPaczka Plugin/Dobre praktyki/Szkolenia - B2B/Zestawienie webinaria/Zestawienie eSzkolenia/Inter stal/Handel/Magazyn/Praca z czytnikiem/Rozliczenie produkcji/Ustawienia Przyjmowanie Towaru na pakowaniu/Laguna/Analizy/Okucia/Montan stal/Instrukcja SW
meta_tags: ['dokumentu', 'odliczenia', 'dokumentów', 'podatku', 'miesiąc', 'sprzedaży', 'kursu', 'wartości', 'vatu', 'rejestrze']

Content
Cel
Począwszy od wersji VENDO.ERP 2019 zlikwidowany zostaje mechanizm użycia dokumentu SW (Sprzedaży Wewnętrznej) dla celów naliczenia i odliczenia podatku VAT dla transakcji wewnątrzunijnych, importowych oraz krajowego odwrotnego obciążenia (OO). Od teraz możliwe będzie dokonanie naliczenia i odliczenia podatku VAT bezpośrednio spod dokumentów kosztowych (KO) i zakupowych (FZ). Rozwiązanie takie upraszcza obieg dokumentów w firmie i likwiduje konieczność wystawiania dodatkowych (nie wymaganych prawem) dokumentów. Ponadto upraszcza sam proces generowania zapisów w rejestrach VAT.
Uprawnienia/Lokalizacja
Menu główne > Dokumenty > Dokumenty zakupowe/kosztowe
Opis
Zakupy wewnątrzwspólnotowe i importowe
Wewnątrzunijne dokumenty zakupu (zarówno na magazyn - PZ/FZ, jak i pozostałych kosztów - KO) wprowadzane są do systemu w walucie i wartościach zgodnych z dokumentami pierwotnymi (czyli np. w walucie EUR, z wprowadzeniem kursu do przeliczenia na PLN, ze stawką VAT 0%/np. itp.). Jednym słowem muszą wiernie odzwierciedlać oryginalny dokument, co do zawartości - pozycji, ilości, wartości oraz pozostałych wymogów formalnych (numer, daty itp.). Podczas wprowadzania pozycji system posiada informacje na kartotekach towarów, jakie stawki VAT przyporządkowane są danemu towarowi lub usłudze.

Użytkownik widzi ją w nawiasie obok stawki VAT wymuszonej przez typ transakcji pierwotnego dokumentu (jak widać na powyższym rysunku zastosowana stawka VAT to 0%natomiast stawka VAT dla celów rozliczenia VATu należnego i naliczonego to 23%). Po zamknięciu dokumentu, jest on gotowy do przeniesienia do rejestru VAT. Dokonujemy tego identycznie jak w przypadku dokumentów krajowych, jak opisano wcześniej. Różnica w oknie dialogowym dotyczy rejestrów VAT do jakich przenieść dokument. System automatycznie generuje dwa wpisy w rejestrach VAT – jeden w rejestrze sprzedaży (VAT należny), drugi w rejestrze zakupu (VAT naliczony).

Po dokonaniu przeniesienia dokumentu do rejestrów VAT zostaną utworzone wpisy jednocześnie w rejestrze sprzedaży (jako wewnątrzwspólnotowe nabycie towarów WNT) oraz w rejestrze zakupu (jako zakup pozostały). Nie ma potrzeby wykonywania żadnych dodatkowych czynności (tworzenia dodatkowych dokumentów itp.). Co do zasady dokumenty są przenoszone do obydwu rejestrów VAT jednocześnie (sprzedaży i zakupu) w miesiącu wystawienia dokumentu zakupowego (lub wg. wskazanego miesiąca odliczenia VAT). W przypadku, kiedy miesiąc dla VATu naliczonego jest inny niż miesiąc dla VATu należnego (daną fakturę musimy wykazać w deklaracji VAT jako VAT należny, ale nie mamy prawa do odliczenia VATu w tym samym miesiącu), wówczas możemy zmienić (edytować) miesiąc odliczenia w VAT danej faktury. Możemy to zrobić już po przeniesieniu dokumentu do rejestrów VAT.

Wchodzimy w rejestr zakupów i odnajdujemy naszą fakturę (np. po numerze obcym).
Następnie wchodzimy w kartę rejestru VAT i za pomocą przycisku [Funkcje] w lewym dolnym roku karty, wybieramy opcję Edytuj dokument.
Możemy też wejść w dany dokument i stąd w kartę rejestru VAT. Jeżeli wyświetlała się karta z rejestru VAT sprzedaży należy wybrać przycisk Funkcje i wybrać opcję Pokaż zapis skojarzony.


Dalej, w polu Miesiąc deklaracji zmieniamy miesiąc wykazania odliczenia z danego dokumentu w deklaracji VAT. Jeżeli np. data czynności podlegającej opodatkowaniu była określona na 01.08.2019, co też powoduje wykazanie w sierpniu tego dokumentu w rejestrze VAT sprzedaży, a data otrzymania dokumentu (czy też potwierdzenia dostawy) miała miejsce we wrześniu, to mamy możliwość zmiany domyślnego miesiąca VAT dla VATu naliczonego na ten właściwy, czyli na 09.2019 (przykład na powyższym rysunku). Wartość podatku VAT standardowo wyliczana jest według kursu podanego na dokumencie (tego samego, z którego program korzysta do wyliczenia wartości netto czy wartości rozliczenia). Jeżeli na potrzeby naliczenia i odliczenia podatku VAT potrzebujemy skorzystać z innego kursu (niż dla księgowania i wyliczenia podatku dochodowego), wówczas program daje nam taką możliwość za pośrednictwem ustawienia kursu VAT na dokumencie.

Aby tego dokonać, należy na dokumencie zakupowym (FZ/KO) udać się na zakładkę Inne parametry i obok kursu wprowadzonego standardowo użyć przycisku VAT. Pojawi się wówczas okienko, w którym po zaznaczeniu opcji Używaj osobnego kursu do VAT, będziemy mogli wskazać nowy kurs wyłącznie na potrzeby wyliczenia podatku VAT. Opisany mechanizm tworzenia wpisów w rejestrach VAT uwzględnia również faktury zaliczkowe zakupu i rozliczenia zaliczek z dokumentami FZ/KO. Oznacza to, że jeżeli przed zamknięciem dokonamy rozliczenia dokumentu zakupowego z zaliczką (ZZ), to rozliczenie uwzględni już odliczony VAT z dokumentu zaliczkowego (pomimo tego, że fizycznie na zaliczce WNT pierwotna stawka VAT wynosiła 0%). Dzieje się tak dlatego, że z dokumentu zaliczkowego WNT też naliczamy i odliczamy VAT. I tak samo jak dla każdego dokumentu zakupowego możemy osobno ustalić miesiąc naliczenia VAT należnego w deklaracji (sprzedaż), jak i miesiąc odliczenia VAT (zakup).
Odwrotne obciążenie (OO) krajowe
Analogiczna sytuacja, jak opisana powyżej, dotyczy dokumentów, zgodnie z którymi to nabywca jest zobowiązany obliczyć i odprowadzić podatek VAT w transakcjach krajowych dla towarów/usług wrażliwych z punktu widzenia przepisów podatkowych (katalog tych towarów/usług jest wymieniony w Ustawie o VAT (informacje aktualne na moment tworzenia niniejszego dokumentu) i obejmuje m.in. zakup złomu, stali itp.) Dla takich dokumentów KO/FZ, po ich weryfikacji i zamknięciu również generujemy zapisy w rejestrze VAT należnym i naliczonym. Należy zaznaczyć, że w tym przypadku, aby zastosować procedurę naliczenia i odliczenia VATu OO decyduje ustawienie na kartotece towarowej/kosztowej, które określa, czy dana pozycja podlega procedurze odwrotnego obciążenia (OO), czy też nie.

Powyższe ustawienie musi być zaznaczone na kartotece towaru przed wybraniem danej kartoteki jako pozycji dokumentu.
Księgowanie transakcji
Po likwidacji dokumentów SW nie będzie już tworzone dodatkowe księgowanie z osobnym dekretem przeksięgowującym VAT należny i naliczony. Stosowne księgowanie powstanie od razu podczas księgowania dokumentu pierwotnego – faktury WNT, importowej lub kosztowej. Aby było to możliwe, należy stosownie zmodyfikować wzorce księgowe dla dokumentów zakupowych FZ, kosztowych KO i zaliczkowych ZZ. Standardowo księgowanie dotyczące VAT powinno wyglądać następująco:

WN konto VAT naliczonego / MA konto VAT należnego - w wyliczonej wartości podatku VAT (pomniejszonej o VAT z zaliczki)

We wzorcach księgowych należy zatem uwzględnić powyższe księgowanie, jak również sytuacje związane z możliwością częściowego odliczenia VAT naliczonego, uwzględnienia VAT zaliczkowego pomniejszającego kwotę podatku z faktury końcowej, czy możliwość księgowania VAT kursem dedykowanym /jeżeli wystąpi/. Nowa wersja systemu VENDO 2019 posiada odpowiednie narzędzia w postaci makr, które można wykorzystać do zaksięgowania wcześniej wymienionych operacji. Makra te pozwalają wykorzystać automatycznie wyliczane wartości na dokumencie zakupowym.

Makra we wzorcu księgowym pozwalające księgować wartości VAT dotyczące SW
Images





