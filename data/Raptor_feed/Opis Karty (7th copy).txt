# Harmonogramowanie produkcji
## Informacje ogólne
Operacyjne planowanie produkcji realizowane jest w oparciu o funkcjonalność harmonogramowania produkcji dostępną w systemie VENDO.ERP.
Przed przystąpieniem do planowania operacyjnego wymagane jest wygenerowanie przewodników produkcyjnych zwanych KKW (Karta Kontrolna Wyrobu). 

## Opis

Przewodnik produkcyjny umożliwia podział pozycji wyrobu zlecenia na partie produkcyjne oraz zawiera informacje:
-	Listę planowanych rozchodów materiałowych
-	Listę operacji oraz kooperacji

Jako lista zasobów planistycznych należy rozumieć sparametryzowane gniazda produkcyjne, czyli zasoby z określoną pojemnością produkcyjną w danej jednostce czasu (tzw. kubełki planistyczne). Pojemność poszczególnych zasobów należy określić ręcznie poprzez parametryzację harmonogramu oraz pojemności gniazd produkcyjnych. 

Dostępność zasobów reprezentowana jest przez jasne pola, obszary szare oznaczają brak dostępności stanowiska w danym czasie. O dostępności stanowiska decydują:
-	Kalendarz stanowiska
-	Zarejestrowane i wprowadzone przestoje, wynikające np. z awarii, przeglądów i innych zdarzeń  

Lista zadań do zaplanowania może reprezentować:
-	Strukturę zlecenia
-	Listę operacji
Zaplanowane instrukcje (operacje lub ich część umieszczona w planie) będą reprezentowane poprzez prostokąty zajmujące normatywny odcinek czasu na wskazanym zasobie.

![tmp98839d62-e875-4227-99f5-dc97d1295ab2](https://www.cfi.pl/vendohelp/content/imgs/U0/c7e328522e87e1415009fec04d739e39-87942-0.png)

### Elementy uczestniczące w harmonogramowaniu:

-	Dostępność stanowisk - W systemie udostępniony jest kalendarz dostępności każdej maszyny. Kalendarz ten jest podzielony na 3 grupy wprowadzenia dostępności/braku dostępności:
-	Poziom stanowiska – możliwość wyłączenia konkretnego stanowiska pracy
-	Poziom wydziału – możliwość wyłączenia całego wydziału czyli wszystkie stanowiska, które do tego wydziału należą, nie pracują w podanym czasie, możliwość podzielenia firmy na wydziały do łatwiejszego sterowania dostępnością
-	Poziom firmy – cała firma w podanym czasie nie pracuje (np. dni wolne, święta itp.)
-	Kalendarzem stanowisk można operować jako konfiguracją dostępności pracy 
w VENDO.ERP

![tmpf931ebad-578f-4afc-9cef-72c604ecc13c](https://www.cfi.pl/vendohelp/content/imgs/C8/8fcc392d6189cc0db8e7788e6f22abef-33624-0.png)

![tmp968ca5d1-b7ea-40ab-a4b8-00f9190a2633](https://www.cfi.pl/vendohelp/content/imgs/E6/7d57ff26361fa473045185ef5343626d-39705-0.png)

-	Dostępność pracownika - Każdy pracownik posiada swój kalendarz pracy (kiedy będzie on dostępny).
-	Matryca umiejętności pracowników - Jest to matryca Pracownik-Operacja technologiczna (słownik operacji), w której określmy czy dany pracownik umie wykonywać dany typ operacji czy nie. System w harmonogramie produkcji może przy zastosowaniu matrycy oraz kalendarzy pracowniczych, tworzyć rezerwację danego pracownika 


![tmp9904ebeb-9cc2-4c30-9384-11846c407688](https://www.cfi.pl/vendohelp/content/imgs/B7/4ff25028a71f58f97377a5c3fa72b972-29845-0.png)

-	Matryca przezbrojeń - zgodnie z dedykowanym rozdziałem
-	Dostępność materiałów

### Metody planowania 

W systemie Vendo dostępne są różne sposoby planowania:
#### 	Planowanie automatyczne 
Planowanie automatyczne realizowane jest według sparametryzowanych zasad zaimplementowanego algorytmu. Uruchomienie planowania automatycznego może nastąpić wskutek:
-	Zaznaczenia zbioru operacji, pojedynczej operacji lub struktury zlecenia 
-	Uruchomienia funkcji dla wszystkich pozycji w planie
Automat planistyczny będzie rozkładał zaznaczone obiekty według:
-	Kolejki priorytetów zaznaczonych zleceń produkcyjnych
-	Domyślnych stanowisk produkcyjnych lub dostępnych stanowisk w ramach grupy i normatywów czasowych
-	Według kolejności struktury wyrobu
-	Według dostępnych materiałów lub potwierdzonych terminów dostawy
-	Według dostępnych narzędzi lub potwierdzonych terminów dostawy

#### 	Planowanie manualne
Operator na podstawie listy operacji do zaplanowania będzie mógł manualnie, metodą „przeciągnij i upuść” (drag&drop), umieścić operację w planie. 
Zaplanowane instrukcje są dostępne do przesuwania i umieszczania w wybranym punkcie czasowym lub na innym dopuszczonym stanowisku. 

Ręczna manipulacja umożliwia przesuwanie instrukcji pomimo niespełnienia warunków dostępności i wymagalności:
-	Terminu realizacji
-	Dostępnych materiałów
-	Dostępnych narzędzi
Informacje o niezgodnościach prezentowane są w postaci czerwonej ramki otaczającej instrukcję. 




