# Karta klienta
Kartoteka klienta jest obiektem, w którym gromadzone są informacje o kontrahencie. Pomyślana jest w taki sposób, aby w jednym miejscu zgromadzone były wszystkie dane dotyczące klienta, w tym również szczegółowe informacje dotyczące sprzedaży, zakupów, płatności, spotkań. W systemie jest ona identyczna dla dostawców i odbiorców, jak również innych typów kontrahentów. Ponadto z pozycji kartoteki klienta można dokonywać wszelkich operacji z nim - wystawianie faktur, przyjmowanie zamówień, rozliczenie płatności, rejestracja notatki z rozmowy, itp.   
Przy wprowadzaniu do bazy nowego klienta nie ma potrzeby wypełniania wszystkich pól z jego karty – wymagany jest jedynie kod i nazwa – resztę danych można wprowadzić w dowolnej chwili.   
Raz utworzony obiekt (kartotekę klienta) nie może być usunięty - można zaznaczyć jego pole Aktywność lub edytować.

Kartoteka klienta w systemie VENDO.ERP pełni kilka istotnych funkcji:
-	Gromadzenie informacji: Kartoteka klienta przechowuje ważne informacje dotyczące klientów, takie jak dane kontaktowe, historię transakcji, itp. Ta informacja jest niezbędna do skutecznego zarządzania relacjami z klientami i dostosowania oferty do ich potrzeb
-	Zarządzanie relacjami z klientami (CRM): Kartoteka klienta jest podstawowym narzędziem w zarządzaniu relacjami z klientami. Dzięki niej firma może śledzić interakcje z klientami, analizować ich historię zakupową i preferencje oraz świadczyć lepszą obsługę klienta
-	Analiza i raportowanie: Kartoteka klienta w systemie VENDO.ERP umożliwia analizę danych i generowanie raportów dotyczących klientów
-	Obsługa zamówień i procesowanie płatności: Kartoteka klienta jest również wykorzystywana do obsługi zamówień i procesowania płatności. Przechowuje informacje o historii zamówień, adresach wysyłki, preferowanych metodach płatności i innych danych potrzebnych do skutecznego realizowania zamówień i zarządzania transakcjami, w tym cennikach

# Zakładki
## Ogólne



![Karta%20klienta](https://www.cfi.pl/vendohelp/content/imgs/F3/97ff1728fe4d64e70029c595dda56131-89106-0.png)

| Nazwa pola                  | Opis                                                                                                                                | Typ       |
|-----------------------------|-------------------------------------------------------------------------------------------------------------------------------------|-----------|
| Kod                         | Unikalny w systemie jednoznacznie identyfikujący kartotekę. Możliwe wpisanie liter i liczb.                                         | Tekst     |
| NIP                         | Numer NIP                                                                                                                           | Tekst     |
| REGON                       | Numer REGON                                                                                                                         | Tekst     |
| Nazwa                       | Nazwa kartoteki klienta                                                                                                             | Tekst     |
| Zgoda RODO                  | Referencja do zgody RODO                                                                                                            | Referencja|
| Kod ILN                     | Numer używany jako elektroniczny adres kontrahent (czasem nazywany GLN)                                                             | Tekst     |
| Aktywność                   | Stały słownik (Aktywny, Potencjalny, Nieaktywny, Usunięty). Określa stan kartoteki towaru. Domyślnie jedynie aktywne kartoteki są przeznaczone do wykorzystania na dokumentach systemowych | Słownik   |
| Strona WWW                  | Adres strony WWW                                                                                                                    | Tekst     |
| Adres                       | Adres klienta                                                                                                                       | Tekst     |
| Kod pocztowy                | Kod pocztowy                                                                                                                        | Tekst     |
| Miasto                      | Miasto                                                                                                                              | Tekst     |
| Region                      | Region w którym położony jest klient. W tabelach słownikowych można zdefiniować podział rynku na regiony. Mogą być to województwa, powiaty, grupy województw itp. | Słownik   |
| Kraj                        | Kraj                                                                                                                                | Słownik   |
| Inny adres korespondencyjny | Możliwość wprowadzenia innych danych adresowych dla korespondencji                                                                 | Tak / Nie |
| Email                       | Adresy email                                                                                                                        | Tekst     |
| Telefony                    | Telefony                                                                                                                            | Tekst     |
| Skype                       | Login Skype                                                                                                                         | Tekst     |
| Limit kredytowy             | Limit przyznany klientowi, po przekroczeniu którego dalsza sprzedaż będzie niemożliwa, pole definiowane w zakładce Polityka sprzedaży| Liczba    |
| Niezafakt. WZ               | Wartość wystawionych a niezafakturowanych dokumentów WZ dla danego klienta                                                          | Liczba    |
| Zaliczki                    | Wartość wpłaconych i nierozliczonych zaliczek                                                                                       | Liczba    |
| Zadłużenie                  | Wartość nierozliczonych dokumentów                                                                                                  | Liczba    |




## Adresy nadania 

Możliwość wprowadzenia uproszczonej kartoteki klienta powiązanej z główną. Najczęściej rozumiane jako miejsca dostaw

![tmpeb3ea3f3-e494-437d-a34d-895f3f15ae23](https://www.cfi.pl/vendohelp/content/imgs/R7/19536fd9c80708ff5a664d7cd79b1e88-84752-0.png)

## 	Polityka sprzedaży

Jedno z narzędzi pozwalających kształtować politykę cen i sprzedaży firmy. Możemy ustalić domyślną grupę cen stosowaną dla klienta, upust, limity itd. Ponieważ w systemie można używać kilku rodzajów rabatów należy pamiętać o hierarchii ich ważności i możliwości ich kumulowania. Dane zawarte w zakładce Polityka sprzedaży są bardzo ogólne, jeśli więc dla klienta wprowadzim Ceny indywidualne (inne narzędzie polityki cenowej i sprzedaży) system będzie korzystał z bardziej szczegółowej Ceny indywidualnej a nie z ogólnej Polityki sprzedaży. 

![tmp3000ecb0-2c54-423f-928b-d0df9da27182](https://www.cfi.pl/vendohelp/content/imgs/P1/2104f3dca428021365bed0aa9be456bd-112247-0.png)


| Nazwa pola                             | Opis                                                                                                                                                                                                                                       | Typ       |
|----------------------------------------|--------------------------------------------------------------------------------------------------------------------------------------------------------------------------------------------------------------------------------------------|-----------|
| Standardowy upust                      | Jest to upust, który klient standardowo otrzymuje, a liczony jest ustawionej grupy cen                                                                                                                                                     | Liczba    |
| Grupa cen                              | Przyporządkowana grupa cen do klienta, domyślnie stosowana na wystawianych dokumentach                                                                                                                                                     | Słownik   |
| Forma płatności                        | Domyślna forma płatności, którą system będzie ustawiał podczas wystawiania dokumentów dla danego klienta – dotyczy zarówno sprzedaży, jak i zakupu                                                                                          | Słownik   |
| Okres spłaty w dniach                  | Przyjęty okres kredytowania dla klienta, wartość domyślnie przenoszona na dokumenty. Informacja szczególnie ważna, jeśli z poziomu systemu wystawiane są ponaglenia zapłaty i noty odsetkowe                                                  | Liczba    |
| Osoba odbierająca                      | Imię i nazwisko odbierającej dokumenty                                                                                                                                                                                                     | Tekst     |
| Płatnik                                | Informacja o płatniku                                                                                                                                                                                                                      | Słownik   |
| Odbiorca                               | Możliwość określenie miejsca dostawy, gdy inne niż adres klienta                                                                                                                                                                           | Słownik   |
| Fiskalizacja                           | Zaznaczenie tego pola powoduje, że podczas wystawiania dokumentów (np. Faktury VAT) metoda liczenia VAT będzie od ceny brutto. Ponadto podczas zamykania dokumentu domyślnie będzie zaznaczona opcja wydruku paragonu – faktura będzie fiskalizowana | Tak / Nie |
| Zgoda na przetw. danych osobowych      | Zgoda na przetwarzanie danych osobowych                                                                                                                                                                                                    | Tak / Nie |
| VAT OO dla usług                       | Możliwość stosowania VAT OO dla kartotek towaru o rodzaju Usługa                                                                                                                                                                           | Tak / Nie |
| Forma dostawy                          | Określenie formy dostawy                                                                                                                                                                                                                   | Tekst     |
| Spedycja                               | Lista spedytorów / tras, jakie mogą być przypisywane do klienta, a następnie domyślnie przeniesione na dokumenty                                                                                                                            | Słownik   |
| Nasz numer                             | Nasz numer lub kod u klienta (najczęściej kod klienta w systemie klienta)                                                                                                                                                                  | Tekst     |
| Premia handlowca                       | Procent premii dla handlowca                                                                                                                                                                                                               | Liczba    |
| Płatność handlowcowi po                | Określenie, kiedy handlowiec ma mieć naliczoną premię (Po zapłaceniu, Zawsze)                                                                                                                                                              | Słownik   |
| Przenoszenie kosztów transportu PZ -> FZ | Możliwość automatycznego przepisywania kosztów transportu na fakturę zakupu z przyjęcia zewnętrznego                                                                                                                                       | Tak / Nie |
| Kredytowy                              | Limit kredytowy – jeśli podczas wystawiania dokumentu sprzedaży (zarówno FV, jak i Zamówienia od klienta) limit zostanie przekroczony, program to zasygnalizuje i nie pozwoli fakturować. Dając odpowiednie uprawnienie pracownikowi można jednak zezwolić na sprzedaż mimo przekroczenia limitu. Jeśli chcemy zrezygnować z ograniczeń limitu kredytowego dla klienta, wtedy zaznaczamy na tej zakładce checkbox Bez limitu. | Liczba    |
| Po terminie                            | Limit Po terminie - Pole to pozwala na ograniczenie sprzedaży w przypadku, gdy wartość sumaryczna niezapłaconych faktur wynosi wpisaną liczbę w PLN. Po przekroczeniu tej kwoty sprzedaż będzie niemożliwa                                     | Liczba    |
| Max opóźnienie                         | Limit Max opóźnienie [dni] - w przypadku, gdy klient posiada nieopłacone faktury, których termin płatności został przekroczony o wpisaną liczbę dni, istnieje możliwość zablokowania sprzedaży poprzez określenie ilości dni, po których operacja ta będzie niemożliwa. Jeśli sprzedaż ma być możliwa pomimo przekroczenia terminów płatności, wówczas należy zaznaczyć checkbox Bez. | Liczba    |
| Eksportowość                           | Stały słownik. Możliwość określenie domyślnego rodzaju transakcji (Kraj, Import / Eksport, Wewnątrzwspólnotowa DT itd.)                                                                                                                    | Słownik   |
| Waluta                                 | Domyślna waluta dla klienta                                                                                                                                                                                                                | Słownik   |

## 	Dane kontaktowe

Możliwość wprowadzenia danych kontaktowych dla klienta w postaci adresów mailowych, numerów telefonów.

![tmp09cbd4b6-9e43-4dfb-8b65-c5db13d81992](https://www.cfi.pl/vendohelp/content/imgs/H9/4dfe0be79c3a6226aa600539297f85e6-94083-0.png)


## 	Dane księgowe i zezwolenia

![tmp4277ea00-efcb-4c15-b5d9-b6e783fcdb94](https://www.cfi.pl/vendohelp/content/imgs/F9/64de9be4d39b44887dfa2e7e0184ea46-96577-0.png)

| Nazwa pola                         | Opis                                                                                                                                        | Typ       |
|------------------------------------|---------------------------------------------------------------------------------------------------------------------------------------------|-----------|
| Konto                              | Referencja do konta w planie kont                                                                                                           | Słownik   |
| Konto 2                            | Referencja do konta w planie kont                                                                                                           | Słownik   |
| Kontrahent powiązany kapitałowo    | Klient powiązany kapitałowo                                                                                                                 | Tak / Nie |
| Odsetki                            | Rodzaj odsetek                                                                                                                              | Słownik   |
| Płatności metodą split payment     | Split payment                                                                                                                               | Tak / Nie |
| Klient bierze udział w faktoringu  | Udział klienta w faktoringu                                                                                                                 | Tak / Nie |
| Powiązany w rozumieniu ustawy o VAT| Klient powiązany                                                                                                                            | Tak / Nie |
| Płatnik VAT (JPK SW / EE)          | Znacznik JPK                                                                                                                                | Tak / Nie |
| Płatnik podatku cukrowego          | Klient jest płatnikiem podatku cukrowego                                                                                                    | Tak / Nie |
| Metoda kasowa                      | Zastosowanie metody kasowej dla klienta                                                                                                     | Tak / Nie |
| Numer EORI                         | Identyfikator, który funkcjonuje wyłącznie na potrzeby celne związane z realizacją obowiązków celnych w przywozie i wywozie towarów z i do krajów trzecich (spoza UE) | Tekst     |
| Koncesje i zezwolenia              | Dodatkowe informacje o kliencie dotyczące otrzymanych koncesji i zezwoleń                                                                    | Tekst     |
| Data ważności                      | Data ważności koncesji i zezwolenia                                                                                                         | Tekst     |

## 	Dane bankowe

Możliwość określenia kont klienta oraz domyślnych kont stosowanych na dokumentach sprzedażowych dla klienta.

![tmp3e5794c7-c6ec-4fdf-a378-6b1138d535be](https://www.cfi.pl/vendohelp/content/imgs/V3/3a225ba48061a6f0785e5e16e4171350-102332-0.png)

## 	Dane CRM


Zakładka pozwala na określać ogólne dane na temat statusu klienta oraz pozwala edytować pola wartości dowolnych. 

![tmp5300100e-4387-4cea-b61f-b057ce1be5fc](https://www.cfi.pl/vendohelp/content/imgs/C0/f4eee4a835acc95daed94a91053910d4-91775-0.png)

| Nazwa pola                       | Opis                                                                                                                                                                                                                                                                               | Typ       |
|----------------------------------|--------------------------------------------------------------------------------------------------------------------------------------------------------------------------------------------------------------------------------------------------------------------------------------|-----------|
| Grupa I                          | Grupa klienta, do której należy kartoteka klienta. Umożliwia to łatwiejszą pracę np. przy wyszukiwaniu, analizach i raportowaniu. Grupy I klienta umożliwiają również tworzenie cen indywidualnych. Grupy te definiowane są również w tabeli słownikowej                                  | Słownik   |
| Skąd się dowiedział              | Określenie, skąd się klient o naszej firmie dowiedział. Może to być np. z reklamy radiowej, z Internetu itp. Grupy te definiowane są również w tabeli słownikowej                                                                                                                    | Słownik   |
| Grupa II (Wagi klienta)          | Grupa II klienta, do której należy klient – podział drugi może być całkowicie niezależny od pierwszego. Grupy te definiowane są również w tabeli słownikowej. Według tej grupy najczęściej ustalany jest priorytet KKW                                                                 | Słownik   |
| Funkcje klienta                  | Stały słownik. Określa domyślną funkcję klienta: Dostawca, Odbiorca, Agent, Wewnętrzny. Niezależnie od zaznaczenia np. dla Dostawcy można prowadzić sprzedaż                                                                                                                          | Słownik   |
| Opiekun                          | Pracownik będący opiekunem klienta                                                                                                                                                                                                                                                  | Słownik   |
| Znalazł                          | Pracownik, który wprowadził do systemu klienta                                                                                                                                                                                                                                      | Słownik   |
| Agent                            | Program Vendo umożliwia budowanie dwupoziomowej struktury sprzedaży. W polu tym możemy wybrać naszego agenta, który w naszym imieniu opiekuje się klientem. Opcja ta umożliwia rejestrowanie danych o klientach naszych agentów                                                         | Słownik   |
| Informacje o wpisie do rejestru  | Informacje o wpisie do rejestru KRS                                                                                                                                                                                                                                                 | Tekst     |
| Kolor                            | Kolorystyczne oznaczenie kartoteki                                                                                                                                                                                                                                                   | Słownik   |
| Współrzędne                      | Dane geolokalizacyjne                                                                                                                                                                                                                                                               | Tekst     |
| Schemat wymiany                  | Domyślny sposób wymiany EDI                                                                                                                                                                                                                                                         | Słownik   |

## 	Opis i opinie

Na zakładce Opis i opinie wpisujemy informacje ogólne i uwagi o kliencie. Zawartość pola Uwagi o kliencie może być wyświetlane podczas wystawiania każdego dokumentu pod warunkiem, że zaznaczone będzie pole Pokaż uwagi o kliencie przy wystawianiu dokumentów. Opcja szczególnie przydatna, gdy z różnych przyczyn klient wymaga szczególnego traktowania.

![tmp5b405de1-7d4f-4a0d-8bc1-183d5bfd4d58](https://www.cfi.pl/vendohelp/content/imgs/I0/f0a96219c579766e9fe84876236debc9-78471-0.png)



Nazwa pola	|Opis |	Typ
-|-|-|
|Uwagi o kliencie |	Możliwość wprowadzenia wewnętrznych uwagi o kliencie |	Tekst
|Pokaż uwagi przy wystawieniu dokumentów |	Zawartość pola Uwagi o kliencie może być wyświetlana podczas wystawiania każdego dokumentu pod warunkiem, że zaznaczone będzie tego pola. Opcja szczególnie przydatna, gdy z różnych przyczyn klient wymaga szczególnego traktowania |	Tak / Nie
|Opinie o kliencie |	Dodatkowy opis kartoteki klienta |	Tekst


## Ludzie klienta

Na zakładce Ludzie klienta wpisujemy informację o pracownikach klienta.
Na zakładce tej znajduje się uzupełniana przez nas lista pracowników i współpracowników klienta, z którymi kontaktują się przedstawiciele naszej firmy. Jedna z osób może być wybrana jako kontakt domyślny. Chcąc wybrać daną osobę jako kontakt domyślny zaznaczamy odpowiedni wiersz z menu Funkcje wybieramy opcje Przydziel zaznaczoną osobę jako osobę domyślną. Oczywiście w każdej chwili można edytować (Enter na wybranej pozycji) dodawać (Insert na zakładce) lub usuwać (Delete na wybranym wierszu) pozycje z zakładki Ludzie klienta. 

![tmp7515b30f-a1b3-4aa9-ac5c-7dbe508a2aa5](https://www.cfi.pl/vendohelp/content/imgs/J9/838378431f809d64a0cdf73e8a479132-116103-0.png)




###  Dodawanie nowego pracownika klienta
Aby dodać nową osobę naciskamy przycisk Dodaj lub INSERT na zakładce Ludzie klienta. System wyświetli formularz osobowy pracownika tak jak powyżej.
Wypełniamy podstawowe pola: imię i nazwisko, adres służbowy, telefony i e-maile służbowe. Jeśli chcemy automatycznie wypełnić dane adresowe formularza danymi firmy macierzystej dodawanego pracownika wybieramy z menu Funkcje > Przypisz adres klienta.
Wartości dostępnych zwrotów grzecznościowych, kraje i funkcje klienta można zdefiniować w słownikach ustawień systemowych. 
W zakładce Pozostałe dane można jeszcze wprowadzić dowolny własny opis do pracownika. 
 


## 	Profile

![tmpe9dd6d83-c72a-407b-a94d-d28fecc6d5e9](https://www.cfi.pl/vendohelp/content/imgs/M8/3390679ca6f67f8432d51912390f24fc-73387-0.png)

Lista profili, którymi można określać kontrahenta na jego karcie. Tworzenie profili i stałe ich uaktualnianie w kartotece klienta pozwoli na sprawne wyszukiwanie grup docelowych. Profile możemy definiować w słownikach ustawień systemu. 

## Pliki

![tmp17af2e16-5e7b-491b-a774-217120b0de63](https://www.cfi.pl/vendohelp/content/imgs/B5/dc01942f9808133a5567c3dbf9b9058f-77226-0.png)

Kartoteka posiada możliwość dodania różnego rodzaju plików w dowolnym formacie: np. .docx, xlsx, .pdf, .jpg, itd.







## 	Wartości dowolne

Możliwość dostępu i edycji wartości dowolnych. Zgodnie z opisem podpunktu Wartości dowolne.

![tmp8c076016-f3c3-4e52-a31d-ca52746fa55e](https://www.cfi.pl/vendohelp/content/imgs/J9/9acff89fe791e32e682127965b145758-73187-0.png)

## 	RODO

W związku wejściem w życie ustawy o ochronie danych osobowych system został rozbudowany o funkcje pozwalające w łatwy i intuicyjny sposób wprowadzić informacji o zgodach wynikających z ustawy. W kartotece klientów została dodana dodatkowa sekcja odpowiedzialna za wprowadzenie informacji o pozyskanych zgodach.

![tmpf3e3be50-45ad-4c71-8f7d-fb15a873fe53](https://www.cfi.pl/vendohelp/content/imgs/U0/0c3fddb17f29e48d56cdf2e120dc24b0-87396-0.png)


 ### 	Wprowadzenie zgody w kartotece Klient/Ludzie klienta


Aby zarejestrować informacje o zgodzie w systemie Vendo należy postępować w następujący sposób:
-	W sekcji odpowiedzialnej za wprowadzenie zgody kliknąć RODO
-	Po wejściu w okno w którym zawarte są informacje o zgodach dodajemy nową pozycję wciskając klawisz INSERT
-	Należy określić parametry takie jak: data ważności - informacja do kiedy obowiązuje zgoda oraz źródło zgody  (wyboru dokonujemy ze wcześniej zdefiniowanego słownika)
-	Istnieje również możliwość dołączenie do formularza zgody, informacji o zdarzeniach związanych z wprowadzaną zgodą jak również, różnego rodzaju plików i obiektów  z tym związanych oraz komentarza.
-	Po weryfikacji a następnie zaakceptowaniu wprowadzonych zmian w systemie zostanie wyświetlona informacja o uzyskanej zgodzie.

W celu szybkiego wyboru osób/firm dla których zostały wprowadzone informacje o zgodach, system został rozbudowany o stosowne filtry. Zostały one dodane w standardowej sekcji odpowiedzialnej za filtrowanie danych. Aby dokonać wyboru pozycji z danymi osób które posiadają stosowne zgody należy w sekcji poświęconej filtrom określić parametry definiujące dane osoby poprzez wypełnienie właściwych pól 
 
 ## 	Lista statusów
 
Możliwość definiowania i nadawania statusów dla kartoteki.

![tmp8587f04c-413a-4b2d-9d2e-6d1f899d3a5f](https://www.cfi.pl/vendohelp/content/imgs/P5/6de5799651bfd61899d81bff26a79999-71679-0.png) 
 
## 	Systemy zewnętrzne

Możliwość przydzielania dostępu i widoczności kartoteki towaru dla systemów zewnętrznych dla kartoteki towaru.

![tmp82c1635f-f6d3-4356-aaae-ab390187b7c8](https://www.cfi.pl/vendohelp/content/imgs/D9/2d52992af89f86174d616f50e2843f53-74429-0.png)


## 	Historia zapytań o NIP
Historia zapytań o NIP związana z potwierdzeniami aktywności.

![tmp91cdd877-5df3-4329-8e4d-0a4ba918a3a1](https://www.cfi.pl/vendohelp/content/imgs/B3/246d1ccf32e4aa937977d6d02279f373-143635-0.png)


## 	Zasady blokowania

Na kartotece klienta dostępne są także zasady blokowania. Będą obowiązywać na danym dokumencie od momentu uruchomienia, czyli jeśli dana blokada jest zaznaczona na kartotece klienta, to nie będzie możliwości jej użycia na danym dokumencie (na ofercie, zamówieniu od klienta, itd.).

![tmp1b8de604-10d3-421b-b88e-1a45e0a32921](https://www.cfi.pl/vendohelp/content/imgs/X9/987a53f53b306695931b433c14e91987-91467-0.png)

| Nazwa pola                    | Opis                                                                                                                           | Typ       |
|-------------------------------|--------------------------------------------------------------------------------------------------------------------------------|-----------|
| Klient certyfikowany          | Blokada wyboru kartoteki przy dodawaniu pozycji dokumentu wyłącznie gdy kartoteka towaru i kartoteka klienta są oznaczone jako Certyfikowany | Tak / Nie |
| Blokada całkowita sprzedaży   | Blokada nadrzędna dla OF, ZO, FV, PR i WZ                                                                                       | Tak / Nie |
| Blokada OF                    | Blokada wyboru kartoteki przy tworzeniu dokumentu                                                                               | Tak / Nie |
| Blokada ZO                    | Blokada wyboru kartoteki przy tworzeniu dokumentu                                                                               | Tak / Nie |
| Blokada FV PR WZ              | Blokada wyboru kartoteki przy tworzeniu dokumentu                                                                               | Tak / Nie |
| Blokada ZW                    | Blokada wyboru kartoteki przy tworzeniu dokumentu                                                                               | Tak / Nie |
| Blokada FZ PZ KO PW           | Blokada wyboru kartoteki przy tworzeniu dokumentu                                                                               | Tak / Nie |
| Kod zamówienia                | Wymagany kod zamówienia                                                                                                         | Tak / Nie |
| Drukuj kod towaru u klienta   | Możliwość wydrukowania kodu towaru u klienta na dokumentach                                                                     | Tak / Nie |
| Kod dostawy                   | Wymagany kod dostawy                                                                                                            | Tak / Nie |
| Blokowanie nadrealizacji ZO   | Blokada wprowadzenia większej ilości od istniejącej na dokumencie ZO na dokumentach realizacyjnych                             | Tak / Nie |
| Blokowanie nadrealizacji ZW   | Blokada wprowadzenia większej ilości od istniejącej na dokumencie ZW na dokumentach realizacyjnych                             | Tak / Nie |
| Blokowanie nadrealizacji RE   | Blokada wprowadzenia większej ilości od istniejącej na dokumencie RE na dokumentach realizacyjnych                             | Tak / Nie |

Karta klienta może zawierać pola definiowane przez użytkowników, tzw. wartości dowolne (więcej o tym w punkcie Wartości dowolne).
System udostępnia listę klientów, na której można podejrzeć kilka najważniejszych informacji ułatwiających wyszukanie konkretnej kartoteki:
-	Kod
-	Nazwę
-	Przynależność do grupy klientów


## Raporty kontrahenta
Vendo pozwala na szczegółową analizę współpracy z klientem. Do tego celu służy cała grupa raportów klienta dostępna z poziomu jego karty klienta po naciśnięciu Raporty [F8]. Na większości zakładek (raportów) można dokonywać operacji. Na przykład na zakładce Lista dokumentów można dodać nowy dokument. Na zakładce Rezerwacje można dodać nową rezerwacje dla klienta lub usuwać istniejące.
Raporty kontrahenta
Dostępne raporty między innymi to: 
- **Lista dokumentów** – Lista dokumentów zawężona tylko do tych, gdzie jako kontrahent figuruje wybrany klient. 
- **Lista Zobowiązań/Należności** – Lista naszych zobowiązań względem wybranego kontrahenta. Można rozliczać dokument i wykonywać typowe operacje dla płatności. 
- **Raport finansowy** – Lista płatności (wpłaty, wypłaty) związanych z klientem. Można dodawać nowe płatności i rozliczać istniejące oraz przeprowadzać inne typowe funkcje. 
- **Rozrachunki** – Lista rozrachunkowa. Wyszczególnione wszelkie dokumenty handlowe wraz z informacjami księgowymi. Również ten raport pozwala na przeprowadzanie podstawowych zadań związanych z obsługą płatności. 
- **Salda na dzień** – Podsumowanie salda rozrachunków z klientem na konkretny dzień. Dostępna możliwość przeprowadzania typowych operacji związanych z obsługą płatności.
- **Ceny Indywidualne** – Lista cen indywidualnych oraz możliwość ich dodawania, usuwania i modyfikacji. 
- **Rezerwacje** – Lista rezerwacji danego klienta, można dodawać nowe i usuwać istniejące. 
- **Zamówienia obce** – Lista zamówień (ZO). 
- **Sekretariat** – Lista ewidencjonowanej korespondencji. Możliwość dodawania i edytowania pozycji. 
- **Analiza sprzedaży** – Pozwala na szczegółowe raportowanie sprzedaży dla klienta. Kwestia analiz szczegółowiej omówiona w osobnym rozdziale. 