# Mobilne kolektory danych
## VENDO.LITE

Aplikacja VENDO.LITE Kolektor jest dedykowaną aplikacją współpracującą 
z systemem VENDO.ERP, przeznaczoną do pracy na urządzeniach mobilnych. Urządzenia takie są połączeniem czytnika kodów kreskowych z mobilnym urządzeniem komputerowym. Połączenie z bazą danych następuje poprzez sieć Wi-Fi, natomiast 
do komunikacji z logiką aplikacji VENDO.ERP i bazy danych wykorzystywane są specjalne interfejsy API (Application Programming Interface). Systemem operacyjnym pod kontrolą którego pracują urządzenia mobilne może być zarówno system Windows CE, Windows Mobile jak i system Android. Aplikacja VENDO.LITE Kolektor jest przygotowania do pracy zarówno w systemie Windows jak i Android. Kolektory danych (terminale mobilne) 
są wykorzystywane zarówno w procesach produkcyjnych (zaopatrzenie w surowce, obrót półproduktami i odbiór wyrobów gotowych) jak w procesach logistycznych, transporcie 
i magazynowaniu towarów, ich dystrybucji oraz w pracy zawiązanej z operacyjnym zarządzaniem magazynem (kontrola stanów magazynowych, inwentaryzacja).
Kolektory danych mogą być używane w następujących procesach: 
-	Magazynowanie towaru na magazynach (rozlokowanie konkretnych partii towaru 
na konkretnych miejscach magazynowych – lokalizacjach)
-	Przekazywanie towarów na magazyn produkcyjny
-	Przyjmowanie i magazynowanie (lokowanie na miejscach magazynowych) partii surowca oraz przyjmowanie wyrobów gotowych 
-	Potwierdzenie wydania wyrobów gotowych do klientów na podstawie WZ
## 	Miejsca magazynowe
Wewnątrz wybranych magazynów będą realizowane operacje z wykorzystaniem kolektorów danych musi zostać zdefiniowana lista tzw. miejsc magazynowych. Każde takie miejsce magazynowe określa konkretną wyznaczoną na obszarze magazynu lokalizację, na której może być składowany towar. Lokalizację mogą być stałe (np. konkretne regały lub miejsca na regałach) oraz miejsca składowania będące po prostu obszarami, na których mogą być tymczasowo składowane towary lub prowadzone operacje magazynowe (przyjęci, załadunek, pakowanie). Każde z miejsc magazynowych musi mieć nadany unikalny identyfikator, tak aby możliwe było proste zlokalizowanie jakie kod ma konkretne miejsce magazynowe i gdzie się znajduje. Definicje miejsc magazynowych mogą być tworzone w postaci drzewka – co oznacza, że magazyn może zostać podzielony na strefy, następnie strefy na rzędy, rzędy na regały, a regały na konkretne miejsca. Sposób definicji miejsc magazynowych oraz ilość poziomów jakie mogą być definiowane w drzewku zależy do konkretnych parametrów fizycznych danego magazynu i sposób rozmieszczenia w nim regałów. Nie ma ograniczeń systemowych w zakresie ilości poziomów zagnieżdżeń definicji miejsc magazynowych.  Definicje miejsca magazynowego ostatniego poziomu (najniższego) posiada parametry pozwalające na określenie pojemności takiego miejsca (objętości, obciążenia, ilości towaru lub palet).  

Miejsca magazynowe powinny zostać założone (zaimportowane) w systemie.

![tmpf7cb2f8b-81d3-4843-b080-a694f4dd841c](https://www.cfi.pl/vendohelp/content/imgs/K4/0b60ab3c4f7911e2416d78eec0fc3cea-28421-0.png)

![tmpb8bf556d-9503-49b5-b96c-f15ba5eecaee](https://www.cfi.pl/vendohelp/content/imgs/M4/79b68d065c5084426163e78945877fd7-30756-0.png)


Parametry definicji miejsca magazynowego: 
-	Rodzic –kod miejsca magazynoweg będącego bezpośrednio nadrzędnym w hierarchi dla definiowanego miejsca. Jeżeli miejsce magazynowe jesst na samej górze hierarchi wtedy pole to zostaje niewypełnione
-	Kod – kod definiowanego miejsca – pełny kod miejsce jest sklejany z kodu rodzica 
i zawartości pola kod
-	Obciążenie, objętość, szerokość, wysokość, głębokość – wartości parametrów miejsca magazynowego
-	Miejsce paletowe – czy miejsce jest definiowane jako miejsce paletowe – czyli takie gdzie można składować jednostki logistyczne
-	Ilość JL – ilość palet jakie można wstawićw miejsce magazynowe 
-	cecha 1, cecha 2, cecha 3 – dodatkowe cechy definicji miejsca magazynowego
-	Kolor – ustawienie koloru do wizualnej prezentacji na listach
-	Opis – opis miejsca magazynowego
-	Strefa pakowania – przypisanie miejsca magazynowego do stref pakowania 0 czyli stref na jakie może być podzielony magazyn (wybór ze słownika)
-	Znacznik – ustawienie znacznika miejsce magazynowego – pole wyboru
-	Kontekst – ustawienie kontekstu miejsca maaznowego względem klienta – po wyborze klienta ze słownika miesce magazynowe zostaje ustawione jako miejsce przypisane 
do wybranego kontrahenta 
-	Wartości dowolne – możliwe jest definiowane wartości dowolnych dla miejsc magazynowych 
## 	Optymalna Ścieżka Magazyniera
W ramach zestawu miejsc magazynowych danego magazynu, można określić tzw. optymalną ścieżkę. Jest to ustawienie listy miejsc magazynowych w systemie w określonym porządku (kolejności). Ustawienie kolejności miejsc magazynowych ma na celu zdefiniowanie optymalnego przebiegu trasy operatora realizującego wydania towarów z magazynu. Wtedy podczas realizacji takiej operacji magazynie przemieszcza się po magazynie w określonej przez optymalną ścieżkę trasie, która pozwala na minimalizację zbędnego przemieszczania się po magazynie w poszukiwaniu kolejnych partii towarów do wydania. Optymalna ścieżka ma zastosowanie dla dużych powierzchni magazynowych i najczęściej jest wykorzystywana przy pakowaniu i wydawaniu towarów o małych gabarytach – wtedy możliwe jest zbieranie wielu różnych towarów podczas jednego przejścia przez magazyn. Aby system VENDO.ERP pokazywał magazynierowi optymalną ścieżkę podczas realizacji procesów wydania konieczne jest włączenie na kartach towarowych w parametrach zarządzania partiami odpowiedniego ustawienia parametru pilnowania kolejki rozchodów.

![tmp4002a32e-f4a3-450f-8a14-c8a906bc1956](https://www.cfi.pl/vendohelp/content/imgs/Q6/b509a6b5acce3b85b44cc06956063410-27580-0.png)

Optymalna ścieżka domyślnie budowana jest zgodnie z kolejnością wpisywania miejsc do słownika, ale istnieje możliwość jej ręcznego ułożenia.  Używając strzałek góra, dół lub funkcji wstawiania w określoną pozycję można korygować automatyczne ustawienie systemu. 

## 	Scenariusze pracy na kolektorze danych 
Praca na kolektorze danych odbywa się w oparciu o predefiniowane scenariusze pracy. Scenariusze są zaprogramowane w systemie i obejmują one zakres funkcji systemu VENDO.ERP jaki został udostępniony do pracy przez urządzenie mobilne. Każdy scenariusz ma pewien zakres parametryzacji jego działania, zakres ten jest różny dla różnych scenariuszy. Każdy ze scenariuszy może być udostępniony do użytku poszczególnym użytkownikom poprzez określenie poziomu uprawnień użytkownika.
Przykładowa lista scenariuszy dostępnych do wykorzystania: 
-	Przyjęcie
-	Przesunięcie WM
-	Przesunięcie WM uproszczone
-	Wydanie 
-	Inwentaryzacja
-	Informacje

Poniżej opis sposobu działania i parametryzacji poszczególnych scenariuszy. To które scenariusze będą używane w poszczególnych elementach procesów magazynowych Klienta jest opisane w odpowiednich rozdziałach analizy wdrożeniowej.
## 	Przyjęcie 
Scenariusz używany podczas standardowego przyjęcia na magazyn bez dokumentu awiza AP. Istnieją dwa tryby pracy w tym scenariuszu:
-	Realizacja dokumentów, które wcześniej już były wystawione
-	Dodanie nowego dokumentu 

Dokumenty, z którymi można pracować podczas przyjęć to:
-	Przychód wewnętrzny PW
-	Przyjęcie od kontrahenta PK
-	Przyjęcie zewnętrzne PZ 

## 	Przesunięcie WM

Scenariusz służy do przeprowadzania reorganizacji na magazynie. Reorganizacja polega na przenoszeniu towarów pomiędzy miejscami magazynowymi (lokalizacjami) 
i odnotowywaniu faktu zmiany miejsca składowania danego towaru w systemie. Dokumentu WM są także używane podczas operacji kompletowania wysyłek, pakowania 
i przepakowywania towarów oraz w trakcie czynności poinwentaryzacyjnych.
## Przesunięcie WM uproszczone
Scenariusz ten jest uproszczoną wersją scenariusza poprzedniego. Stosowany głównie do operacji na magazynie paletowym, gdzie przesunięcia towarów na magazynie odbywają się zawsze w kompletnych jednostkach paletowych. Wtedy najczęściej każda taka jednostka paletowa jest odrębną partią na magazynie. Nie jest też ważne podawanie ilości przesuwanego towaru, ponieważ przesuwana jest cała dostępna ilość w partii.   

Podczas realizacji przesunięcia uproszczonego operator musi zeskanować kod partii towaru (lub towar oraz podać ilość), następnie podaje kod miejsca docelowego i po zakończeniu, i zamknięciu dokumentu, przesunięcie jest już zrealizowane. Nie ma rozdzielonych operacji pobrania towaru do przesunięcia i odłożenia towaru – obie te operacje wykonują się podczas jednego skanowania towaru.
## Wydanie 
Scenariusz wydania zwykłego polegający na tym, że jeden operator realizuje cały dokument wydania. Możliwe są do wyboru 4 różne rodzaje dokumentów: 
-	Przesunięcie międzymagazynowe MM (gdzie odkładanie odbywa się do wózka o stałym kodzie, na magazynie produkcyjnym)
-	Rozchód wewnętrzny RW
-	Wydanie do kontrahenta WK 
-	Wydanie zewnętrzne WZ 
## 	Inwentaryzacja 
Scenariusz służy do przeprowadzenia inwentaryzacji magazynu. Inwentaryzację można przeprowadzić w dwóch trybach: 
-	Inwentaryzacja pełna – zostają zinwentaryzowane wszystkie miejsca magazynowe 
i spisany jest cały stan magazynu
-	Inwentaryzacja częściowa – realizacja inwentaryzacji tylko konkretnych, wybranych miejsc magazynowych

Sposób obsługi obu typów inwentaryzacji z poziomu aplikacji kolektorowej nie różni się dla operatora niczym – postępowanie jest dokładnie takie samo. Różnice występują dopiero w pełnym interfejsie VENDO.ERP – dla obu rodzajów inwentaryzacji inny jest sposób jej zakończenia i rozliczenia ewentualnych niedoborów czy nadwyżek.
## 	 Informacje
Funkcja w aplikacji kolektorowej pozwalająca na pozyskanie przy użyciu kolektora informacji o stanach magazynowych towarów, zawartości miejsca magazynowego 
czy umiejscowieniu konkretnej partii towaru poprzez zeskanowanie kodu kreskowego.





