## Karta zapisu księgowego

Kartoteka zapisu księgowego w VENDO.ERP pełni kilka istotnych funkcji, które mają na celu usprawnienie zarządzania i kontrolę nad danymi dotyczącymi księgowań w firmie. Kartoteka zapisów księgowych zawiera unikalne identyfikatory dla poszczególnych zapisów, co umożliwia precyzyjne rozróżnienie między różnymi pozycjami w KH. Dzięki temu pracownicy mogą szybko i łatwo odnaleźć potrzebne zapisy. Jest ona miejscem gromadzenia i przechowywania istotnych danych o każdym zapisie księgowym, takie jak dziennik księgowania, numer, numer dowodu, zapis księgowy, itp. Te informacje są niezbędne do prawidłowego zarządzania księgą handlową. Kartoteka zapisu księgowego stanowi również najniższy poziom analityki dostępnej w analizach i raportach dotyczących KH. Warto zaznaczyć, że utworzoną kartotekę zapisu księgowego można swobodnie usuwać, jeśli okres obrachunkowy nie został jeszcze zamknięty. W przypadku zamkniętego okresu obrachunkowego konieczne będzie uprzednie otworzenie okresu przez osobę do tego uprawnioną.

![tmpc5424cbc-98b5-4170-b88a-9bb197cc2829](https://www.cfi.pl/vendohelp/content/imgs/C6/5374068e385382c998bf1f1007748f16-82905-0.png)



Nazwa pola | Opis | Typ
-------- | -------- | --------
Dziennik| Oznaczenie dziennika księgowań w KH.   | Słownik
Miesiąc | Wskazanie miesiąca, do którego trafi zapis księgowy. | Data
Numer |	Numer własny zapisu księgowego. |	Tekst
Data wprowadzenia |	Data wprowadzenia zapisu księgowego do dziennika. |	Data
Data operacji gospodarczej |	Określenie daty powstania operacji gospodarczej. |	Data
Data dokumentu |	Wskazanie daty dokumentu. |	Data
Numer dowodu |	Wskazanie numeru dowodu księgowego. |	Tekst
Opis |	Miejsce na opis własny. |	Tekst
Wprowadził |	Nazwa użytkownika wprowadzającego zapis księgowy. |	Uzupełniane automatycznie

Po uzupełnieniu podstawowych informacji można przystąpić do dodawania zapisu księgowego, przy użyciu funkcji `„Dodaj”` *(INSERT)*.

![tmpfeb8aa02-9687-4f90-b1ab-edc928e19eb9](https://www.cfi.pl/vendohelp/content/imgs/C4/cf7285277d0dd6b5602c622b816640e2-13428-0.png)



Nazwa pola | Opis | Typ
-------- | -------- | --------
Wn |	Wskazanie konta KH po stronie Wn. |	Nr konta księgowego
Ma |	Wskazanie konta KH po stronie Ma. |	Nr konta księgowego
Kwota |	Kwota w walucie. |	Liczba
PLN |	Lista rozwijalna do wyboru waluty. |	Słownik
Kurs |	Wskazanie kursu waluty. |	Liczba
Kwota |	Kwota w przeliczeniu na PLN. |	Uzupełniane automatycznie
Nr dowodu |	Oznaczenie numeru dowodu księgowego. |	Tekst
Opis |	Miejsce na opis własny. |	Tekst
OPK |	Przypisanie ośrodka powstawania kosztów. |	Słownik

Karta zapisu księgowego oferuje użytkownikowi następujące funkcje:

 - Księgowość – uwzględnienie zapisu w RMK.
 - Dodaj pozycję – dodawanie kolejnej pozycji do karty zapisu księgowego.
 - Usuń pozycję – usuwanie zapisów księgowych z karty.
 - Zaksięguj – księgowanie zapisów księgowych do KH.
 - Szczegóły kont – otwieranie kont księgowych w widoku drzewka planu kont.
 - Funkcje specjalne – uczynienie zapisu jako BO, zmiana miesiąca księgowania, zmiana dziennika księgowań.
 - Funkcje – przeksięgowanie sald z kont 4xx, 5xx, 7xx na 860, przeksięgowanie sald z kont 5xx na 7xx, pobierz księgowania z plików, przeksięgowanie z wzorców, utwórz kopię zapisu księgowego.
 - Drukuj polecenie księgowania.
 - Wyjdź – zamknięcie zapisu księgowego bez zapisywania zmian.
 - Zapisz i wyjdź – zamknięcie zapisu z uprzednim zapisaniem zmian.
 - Usuń cały zapis – usunięcie nie tylko pozycji, ale całego zapisu.




