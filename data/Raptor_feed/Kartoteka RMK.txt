## Kartoteka RMK
Kartoteka RMK w VENDO.ERP pełni kilka istotnych funkcji, które mają na celu usprawnienie zarządzania i kontrolę nad danymi dotyczącymi *RMK* i *RMP* w firmie. Dzięki tej kartotece zapewniona jest jednoznaczna identyfikacja rozliczenia międzyokresowego kosztów i rozliczenia międzyokresowego przychodów. Kartoteka RMK zawiera unikalne identyfikatory dla poszczególnych zapisów, co sprawia precyzyjne rozróżnienie między poszczególnymi pozycjami RMK i RMP na liście. Dzięki temu pracownicy mogą szybko i łatwo odnaleźć potrzebne zapisy. Jest to miejsce gromadzenia i przechowywania istotnych danych o każdym RMK/RMP, takie jak: nazwa, konto RMK, dziennik księgowań, kwota do podziału, itd. Te informacje są niezbędne do prawidłowego zarządzania RMK/RMP i księgowania rozpisanych kwot. Kartoteka RMK zawiera również informacje o statusie zapisu RMK (otwarty/zamknięty). Raz utworzony obiekt (kartotekę RMK) nie może być usunięty - można zaznaczyć je jako zamknięte lub dokonać edycji pozycji kartoteki.

![tmpf0122491-9f73-4862-9ae2-4ac6d39bbf9d](https://www.cfi.pl/vendohelp/content/imgs/H5/d1015e17c6edb179e653046cde2d5dbe-137117-0.png)



Nazwa pola | Opis | Typ
-------- | -------- | --------
Nazwa |	Nazwa zapisu RMK/RMP. |	Tekst
Konto RMK |	Wskazanie konta z planu kont do księgowania RMK/RMP (najczęściej konto zespołu „6”. |	Nr konta z planu kont
Dziennik księgowań |	Określenie dziennika księgowań, na którym będą widniały zaksięgowane rozpisane kwoty RMK/RMP. |	Słownik
Dokument |	Wybór dokumentu zakupu/sprzedaży, który wprowadził RMK/RMP na stan firmy. |	Słownik
Numer dowodu |	Numer obcy dokumentu. |	Tekst
OPK |	Wskazanie ośrodku powstawania kosztów dla danego RMK/RMP. |	Słownik
Data |	Data powstania RMK/RMP. |	Data
Opis |	Miejsce na opis własny. |	Tekst
Przychód/koszt |	Wybór czy kartoteka dotyczy kosztu (RMK)/przychodu (RMP). |	Słownik
Kwota do podziału |	Określenie wysokości kwoty do rozpisania. |	Liczba
Miesiąc rozpoczęcia |	Wybór miesiąca, od którego zacznie się rozpisywanie RMK/RMP. |	Data
Liczba miesięcy |	Określenie długości okresu rozpisania, wyrażona w miesiącach. |	Liczba
Kwota miesięcznie |	Kwota do podziału podzielona przez liczbę miesięcy. |	Uzupełnione automatycznie
Kwota | rozpisana	Kwota dla której określono już miesiące rozpisania (poprawna wartość to wysokość kwoty do podziału). |	Uzupełnione automatycznie
Kwota zaksięgowana |	Wartość rozpisanych RMK/RMP zaksięgowanych do KH. |	Uzupełnione automatycznie
Kwota do zaksięgowania |	Wartość rozpisanych RMK/RMP niezaksięgowanych do KH. |	Uzupełnione automatycznie
Kwota nierozpisana |	Kwota dla której nie rozpisano jeszcze miesięcznych rozliczeń (poprawna wartość to 0). |	Uzupełnione automatycznie
Otwarty/zamknięty |	Określenie statusu RMK/RMP. |	Słownik

Po uzupełnieniu podstawowych informacji na kartotece RMK można przystąpić do stworzenia pierwszego rozpisania. Po wybraniu funkcji `„Dodaj pozycję”` otworzy się okno do rozpisania pozycji RMK:

![tmp8b1db92b-2d9b-45c1-9886-2e544a662b3c](https://www.cfi.pl/vendohelp/content/imgs/C0/e0737c92493a208a7c05194523a3a4fe-8791-0.png)



Nazwa pola | Opis | Typ
-------- | -------- | --------
Konto nr 1 |	Wybór konta z planu kont (po wybraniu ikony „…” wyświetli się plan kont, w którym należy wskazać odpowiednie konto księgowe), na którym program dokona księgowania RMK/RMP (najczęściej konto zespołu „4”). |	Słownik
Konto nr 2 |	Wybór konta z planu kont (po wybraniu ikony „…” wyświetli się plan kont, w którym należy wskazać odpowiednie konto księgowe), na którym program dokona księgowania RMK/RMP (najczęściej konto zespołu „5”). |	Słownik
Miesiąc |	Określenie miesiąca dla tego rozpisania. |	Data
Kwota |	Wskazanie kwoty rozpisania dla tego miesiąca. |	Liczba
Komentarz |	Miejsce na komentarz własny. |	Tekst


Karta RMK oferuje użytkownikowi następujące funkcje:
 - Usuń wszystkie niezaksięgowane – usunięcie rozpisanych miesięcy, które nie zostały jeszcze zaksięgowane.
 - Rozpisz na wzór pierwszego niezaksięgowanego miesiąca – stworzenie brakujących rozpisań na podstawie pierwszego rozpisania, który nie został jeszcze zaksięgowany.
 - Rozpisz/popraw nierozpisaną kwotę (wzór 1-go + 1 m-c) - stworzenie brakujących rozpisań na podstawie pierwszego rozpisania przez cały okres, niezależnie czy został już zaksięgowany.




