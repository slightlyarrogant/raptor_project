Poczta w Vendo informacje ogólne
Metadata

url: http://192.168.33.19/master/docs/company/instrukcje-stanowiskowe/standarodwe/poczta-w-vendo/ogolne-informacje-o-dzialaniu-poczty
scraped_at: 2024-09-05T12:12:34.880134
last_updated: 2024-09-05T12:12:34.880185
parent_id: 21c021b76586e248072c806c95187f09
path: aPaczka Plugin/Dobre praktyki/Szkolenia - B2B/Zestawienie webinaria/Zestawienie eSzkolenia/Inter stal/Handel/Magazyn/Praca z czytnikiem/Rozliczenie produkcji/Ustawienia Przyjmowanie Towaru na pakowaniu/Laguna/Analizy/Okucia/Montan stal/Poczta w Vendo informacje ogólne
meta_tags: ['vendo', 'wiadomości', 'skrzynki', 'jest', 'wysłane', 'mail', 'jako', 'protokołu', 'skrzynce', 'pocztowej']

Content
Ogólne informacje o działaniu poczty w Vendo
Dlaczego mail wysłany na dwie skrzynki pocztowe widnieje w Vendo tylko raz?
Głównym założeniem działania poczty w Vendo jest niepowielanie spraw. Jeżeli mail zostanie wysłany na dwie (lub więcej) skrzynki pocztowe zarejestrowane w Vendo to w CRM'ie pojawi się tylko jedno zdarzenie. Ma to na celu wyeliminowanie przypadku, gdzie 2 osoby będą zajmować się tym samym tematem w tym samym czasie lub równocześnie udzielą odpowiedzi.
Na jakiej podstawie Vendo określa, że mail jest duplikatem i nie powinien go pobierać?
Każda wiadomość e-mail zawiera identyfikator, tzw. "Message-ID". Identyfikator ten jest generowany przez program pocztowy, który daną wiadomość wysyła i z założenia powinien być unikatowy (minimum w ramach danej skrzynki pocztowej). Vendo przed pobraniem danego maila sprawdza czy istnieje już wiadomość w systemie, która ma identyczny identyfikator, jest tego samego typu (wysłana/odebrana) została wysłana w tym samym czasie i z tego samego adresu e-mail.
Do kogo trafia mail wysłany na dwie skrzynki pocztowe?
Mail trafi na to konto pocztowe, które jako pierwsze pobierze pocztę. Właściciel tego konta pocztowego zostanie ustawiony jako właściciel zdarzenia. Natomiast pozostali odbiorcy, czyli "Do" oraz "Kopia do" (właściciele tych skrzynek) zostaną dodani do zdarzenia jako pracownicy do wiadomości. Odbiorcy wymienieni w mailu jako "Ukryta kopia do" nie trafiają jako pracownicy do wiadomości.
Jakie wiadomości są pobierane do Vendo?
W przypadku protokołu POP3 nie ma pojęcia folderów zatem Vendo sprawdza wszystkie wiadomości znajdujące się na skrzynce. W przypadku protokołu IMAP synchronizowane są tylko 2 foldery. Folder odebrane oraz wysłane (jeżeli zaznaczone w ustawieniach skrzynki). Vendo bez problemu znajdzie folder odebrane, ale może się zdarzyć, że nie odnajdzie folderu wysłane, ponieważ nie każdy serwer zwraca informacje o nazwie folderu dla wiadomości wysyłanych i dodatkowo folder ten może się nazywać się niestandardowo. Nazwy folderu wysłane jakich szuka Vendo: "Sent", "Sent Messages", "Sent Items", "Wysłane", "Elementy wysłane". Pierwszy z listy jest uznany za folder wiadomości wysłanych. Dodatkowo pobierane są tylko te wiadomości, które zgodnie z ustawieniami skrzynki pocztowej są od wybranej daty lub "nie starsze niż".
O czym należy pamiętać przed dodaniem skrzynki do Vendo lub zmianą protokołu?
Należy wziąć pod uwagę, że wszystko co znajduje się na skrzynce pocztowej zostanie pobrane do Vendo (zgodnie z ustawieniami filtrów). Jeżeli chcemy tego uniknąć to przed dodaniem skrzynki należy wykonać jedną z tych rzeczy:

przenieść wiadomości na skrzynce pocztowej do innego folderu niż Odebrane/Wysłane, np. Archiwum,
usunąć zawartość skrzynki pocztowej,
po zapisie skrzynki w Vendo wywołać funkcję "Dodaj wiadomości znajdujące się na skrzynce do listy ignorowanych". Uwaga: To samo tyczy się zmiany protokołu, ponieważ POP3 oraz IMAP. Vendo wykorzystuje nazwę protokołu i wewnętrzny identyfikator serwera pocztowego dla wiadomości (UID) do szybkiego określenia czy poczta została już pobrana.

Dlaczego poczta wolno się synchronizuje, pomimo, że nic się nie pobiera?
Vendo w przeciwieństwie do zwykłych programów pocztowych nie posiada lokalnej bazy danych na dysku. Zasoby wykorzystywane do obsługi poczty muszą być limitowane, aby nie przeciążać bazy. Przy synchronizacji poczty Vendo odpytuje serwer o listę identyfikatorów wiadomości i dzieli je na paczki po 100. Dla każdej paczki sprawdza, które wiadomości zostały już pobrane lub zignorowane (funkcja na ustawieniach skrzynki) i te pomija. Dla pozostałych wiadomości pobiera ich nagłówki, aby określić czy można je pobrać z uwagi na filtry ustawione na skrzynce. Jeżeli na skrzynce pocztowej jest bardzo dużo wiadomości np. 10 000, to Vendo musi wykonać bardzo dużo zapytań, aby określić czy należy je pobierać. Zatem w przypadku wolnego pobierania, najlepiej przenieść wiadomości znajdujące się na skrzynce do innego folderu niż "Odebrane"/"Wysłane".
Dlaczego nie warto używać protokołu POP3?
Największą wadą jest to, że pierwszy program, który pobierze pocztę z serwera oznacza ją jako pobraną i kolejny program pocztowy już jej nie widzi. Co w przypadku używania Vendo i innego programu, może doprowadzić do tego, że poczta nie trafi do Vendo. Vendo zostało tak napisane, aby nie oznaczać poczty jako odebranej, więc inne programy są w stanie zobaczyć takie wiadomości, ale nie działa to w drugą stronę. Innym problemem jest synchronizacja wiadomości wysłanych. Vendo wysyłając wiadomość kopiuje ją do folderu wysłane za pośrednictwem protokołu IMAP. Jeżeli, korzystamy z POP3 to naturalnie to nie zadziała.