#	Uprawnienia
Uprawnienia w programie Vendo można podzielić na 3 grupy:
-	Uprawnienia do określonych działań: np. otwierania dokumentów, >sprzedaży poniżej stanów magazynowych itd.
-	Uprawnienia do określonych serii dokumentów, banków, kas, magazynów >itd.
-	Uprawnienia do zakładek, list i formularzy (kontekstowe).

## Uprawnienia pracownicze do określonych działań
Uprawnienia pracownicze pozwalające na przydzielenie pracownikowi możliwości wykonywania poszczególnych funkcji w działaniu sytemu, 
Zarządzania tymi uprawnieniami dokonujemy z poziomu modułu **Pracownicy > Karta Pracownika > Uprawnienia**. Podczas przydzielania uprawnień bardzo istotną kwestią jest możliwość nadania uprawnieniń do poszczególnych funkcji dla pojedynczego pracownika bądź tez poprzez wybór parametru grupa w polu widok, jednym kliknięciem nadanie uprawnienia do danej funkcjonalności dla całego działu. W systemie Vendo priorytet wiodą uprawnienia działowe dzięki czemu w łatwy i szybki sposób można zdefiniować uprawnienia dla całych działów z włączeniem  pracowników którzy mają zostać dodani do obsługi danej funkcjonalności.

Istnieje również możliwość zdefiniowania uprawnień dla wybranego działu. Aby tego dokonać należy określić dla którego działu będą przydzielane uprawnienia a następnie przystąpić do ich definiowania. Po zdefiniowanie uprawnień dla danego działu będą one automatycznie przydzielane dla pracowników do nich przydzielanych.

Podczas nadawanie uprawnień bardzo ważną funkcja jest opcja „Każda grupa i każdy pracownik”. Poprzez znaczenie tego checkboksu Administrator nadaje uprawnieninia do danej funkcjonalności wszystkim działom oraz pracownikom tych działów do jej obsługi
 
System Vendo daje wiele możliwości konfiguracji uprawnień które pozwalają na spersonalizowanie ich w taki sposób by obsługa programu przez poszczególne działy oraz pracowników była dopasowane do oczekiwań osoby zarządzającej uprawnieniami. Ze względu na bardzo dużą ilość uprawnień poniżej została opisana cześć z nich pozwalająca na wstępna konfiguracje uprawnień pracowniczych


- ***Administarator aktualizacji bazy danych*** - Pozwala decydować czy dany pracownik  będzie mógł aktualizować wersje bazy danych, na której pracuje firma. Ważne by być świadomym na czym polega aktualizacja bazy danych i jakie niesie ze soba konsekwencje. W skrócie można powiedzieć, że system Vendo składa się z centralnej bazy danych zainstalowanej na serwerze oraz programu klienckiego Vendo instalowanego zwykle na komputerach roboczych (można oczywiście również Vendo zainstalować na centralnie i udostępnić komputerom w sieci), który pozwala pracować na bazie danych. Ogólna zasada jest taka, że zarówno baza jak i program kliencki powinny być w tej samej wersji, w przeciwnym wypadku system może zgłosić potrzeba aktualizacji a w skrajnych przypadkach praca z danego stanowiska będzie niemożliwa. Bazę danych można aktualizować zaraz po przeprowadzeniu aktualizacji programu Vendo na dowolnym stanowisku – system wtedy zapyta czy przeprowadzić również aktualizację bazy. Baza danych aktualizowana jest jednorazowo  z dowolnego komputera roboczego firmy, natomiast program Vendo powinien być aktualizowany na poszczególnych stanowiskach roboczych (chyba, że firma posiada jedna kopie Vendo zainstalowaną na serwerze). Należy wystrzegać się sytuacji, gdy pewien pracownik zaktualizuje na swoim stanowisku roboczym program Vendo a następnie zaktualizuje bazę danych bez uzgodnienia  tego z resztą pracowników. Takie działanie może doprowadzić do tego, że pozostali pracownicy do czasu przeprowadzenia aktualizacji programu Vendo na swoich stanowiskach roboczych nie będą w stanie pracować.
- ***Administrator interfejsu programu i układu list*** - Uprawnienie to pozwala na dokonanie zmian w wyglądzie graficznym programu jak również pozwala na dodawanie dodatkowych kolumn które widoczne beda dla wybranych użytkowników

- *** Administrator pluginów i skryptów*** - pozwala wybranym uzytkownikm na dodawaie do systemu dodatkowych funkcji dedykowanych dla klienta  które realizowane są za pomocą tzw plugin'ów

- ***Administrator uzytkowników*** - pozwala na dodawnie nowych uzytkowików oraz  modyfikacje modyfikacje ich uprawnień 

- ***Administrator szablonów wydruków*** - uprawnienie to odpowiedzialne jest za mołziwość dodawania nowych oraz dokonanie modyfikacji na istniejących szablonach wydruku

- ***Aministrator  uprawnień*** - Uprawnienie daje możliwość edycji uprawnień. Pracownik pozbawiony tego uprawnienie będzie mógł jedynie przeglądać listę pracowników i ich uprawnień. 
- ***Zmiana danych pracowników*** - Zaznaczenie pola spowoduje, że dany pracownik będzie mógł edytować dane pozostałych (również login i hasło) ale nie uprawnienia. Szeregowi pracownicy nie powinni mieć tego uprawnienia. 
- ***Otwieranie zamkniętych dokumentów*** - Pracownik, który ma przyznane to uprawnienie może otwierać do edycji zamknięte już dokumenty. Należy być świadomym konsekwencji. Otwarcie dokumentu pozwala zarówno na poprawianie błędów jak i na całkowite usunięcie dokumentu (zwykle), może też zdezaktualizować niektóre analizy sporządzone jeszcze przed otwarciem dokumentu. 
- ***Otwieranie zamkniętych zleceń*** - Pracownik, który ma przyznane to uprawnienie może otwierać do edycji wykonane lub anulowane zlecenia produkcyjne, serwisowe, imprezy turystyczne itp. W przypadku gdy pracownik nie ma tego uprawnienia zlecenia ze statusem 'wykonane' i 'anulowane' są dla niego niedostępne do edycji i usunięcia. 
- ***Zmiana szablonów wydruków*** - System pozwala na modyfikowanie wyglądu wydruków wszelkich dokumentów (np. można zmieniać listę pozycji i ich nazwy). Żeby zablokować możliwość wprowadzania tego typu zmian wystarczy odebrać to uprawnienie – przycisk Ustawienia na podglądzie wydruku będzie wtedy nieaktywny. 
- ***Podsumowanie list*** - Pracownik, pozbawiony tego uprawnienia nie będzie miał dostępu do podsumowania list klawiszem [F10]. Z podsumowania można korzystać niemal na każdej liście.
- ***Wydruk list*** - Pozwala decydować czy wybrany pracownik, będzie miał  możliwość drukowania i eksportu list za pomocą klawiszy: [F11], [Control+F11]. Każdą listę można drukować/eksportować mając to uprawnienie. 
- ***Eksport do Excel'a list*** - Program pozwala każdą listę (np. dokumentów) zapisać w pliku XLS (Excel), CSV (format tekstowy gdzie dane są oddzielane separatorem) lub kopiować do bufora komputera (wtedy naciśnięcie [Control+V] w dowolnym edytorze lub arkuszu spowoduje wklejenie zawartości bufora) przy pomocy kombinacji [ Control+F11]. Jeśli  chcemy tę możliwość zablokować danemu pracownikowi pozostawiamy pole puste. 
- ***Dostęp do wszystkich serii dokumentów*** - Pracownik, który ma włączoną to opcje ma dostęp do wszystkich serii dokumentów bez względu na to co ustawiliśmy w module Pracownicy > Karta pracownika > Pozostałe dane > przycisk Ustawienia dostępu. 
- ***Dostęp do wszystkich kas/banków*** - Pracownik, który ma włączoną to opcje ma dostęp do wszystkich kas i banków bez względu na to co ustawiliśmy w module Pracownicy > Karta pracownika > Pozostałe dane > przycisk Ustawienia dostępu. 
- ***Dostęp do wszystkich magazynów*** - Pracownik, który ma włączoną to opcje ma dostęp do wszystkich magazynów bez względu na to co ustawiliśmy w module Pracownicy > Karta pracownika > Pozostałe dane > przycisk Ustawienia dostępu. Dostęp do magazynu daje możliwość wpływania na jego stan - tworzenie dokumentów rozchodowych/przychodowych.
- ***Dostęp do podglądu wszystkich magazynów***- Pracownik, który ma włączoną to opcje ma podgląd wszystkich magazynów bez względu na to co ustawiliśmy w module Pracownicy > Karta pracownika > Pozostałe dane > przycisk Ustawienia dostępu. Podgląd magazynu nie daje możliwości wpływania na jego stan. 
- ***Dostęp do wszystkich firm/oddziałów*** - Pracownik, który ma włączoną to opcje ma możliwość wystawiania/przeglądania dokumentów związanych ze wszystkimi oddziałami bez względu na to co ustawiliśmy w module Pracownicy > Karta pracownika > Pozostałe dane > przycisk Ustawienia dostępu. Podgląd magazynu nie daje możliwości wpływania na jego stan. 
- ***Dostęp do zdarzeń wszystkich pracowników*** - Pracownik, który ma włączoną to opcje ma podgląd/edycje  wszystkich zdarzeń CRM bez względu na to co ustawiliśmy w module Pracownicy > Karta pracownika > Pozostałe dane > przycisk Ustawienia dostępu. Domyślnie pracownik widzi jedynie swoje zdarzenia CRM. Istnieje możliwość oznaczenie nadania uprawnień do zdarzeń związanych z działem firmy. 
- ***Dostę do klientów wewnętrznych*** - Na karcie klienta w zakładce Pozostałe dane możemy nadać statut klientowi. Specyficzną grupą klientów są klienci wewnętrzni, którzy nie muszą być widoczni dla operatora sprzedaży. Zaznaczając tę opcje nadajemy pracownikowi dostęp do listy klientów wewnętrznych. 
- ***Uwzględnij we wszystkich funkcjach*** - Zaznaczenie tego uprawnienia skutkuje tym, że pracownik będzie miał przynależność do wszystkich funkcji (działów firmy) bez względu na to co ustawiliśmy w module Pracownicy > Karta pracownika > Pozostałe dane > przycisk Ustawienia dostępu.
- ***Dostęp do wszystkich grup technologii*** - Zaznaczenie tego uprawnienia skutkuje tym, że pracownik będzie miał możliwość przeglądania/edycji technologi produkcyjnych z dowolnej grupy bez względu na to co ustawiliśmy w modulePracownicy > Karta pracownika > Pozostałe dane > przycisk Ustawienia dostępu. 
- ***Dostęp do kosztów pracy*** - Jeśli pracownik ma to uprawnienia będzie w stanie edytować, koszty pracy dostępne na kacie czynności, i posługiwać się raportami dotyczącymi kosztów pacy. 
- ***Dostęp do wszystkich typów dokumentów w sekretariacie*** - Pracownik, który ma włączoną to opcje ma podgląd/edycje  wszystkich dokumentów w sekretariacie bez względu na to co ustawiliśmy w module Pracownicy > Karta pracownika > Pozostałe dane > przycisk Ustawienia dostępu.
- ***Dostęp do marż i cen zakupu*** - Jeśli pracownik nie ma tego uprawnienia nie jest w stanie zobaczyć ile firma zarabia na danej fakturze/paragonie, na karcie towaru nie widzi cen zakupu, ani marż, jakie narzucamy na poszczególne grupy cenowe. Siłą rzeczy nie może też edytować pozycji marża i narzut w cenniku towaru (karta towary > zakładka Ceny) ani zmieniać cen zakupu [lewy Alt+Enter] na wybranych pozycjach towarowych na otwartej karcie PZ lub PW. 
- ***Sprzedaż poniżej stanów*** - Pracownik, który ma to uprawnienie będzie mógł wystawić fakturę na towar nawet jeśli stan magazynu będzie zerowy. Oczywiście w tym przypadku nie zostanie wygenerowany dokument WZ. W przypadku paragonów również będzie to możliwe o ile firma zrezygnuje z funkcji paragonu jako dokumentu magazynowego (zaznaczona opcja WZ do paragonów fiskalnych) - domyślnie paragon jest jednocześnie dokumentem handlowym (powoduje powstanie należności) jak i magazynowym (powoduje zmniejszenie stanu magazynu). 
- ***Dostęp do domyślnych cen sprzedaży*** - Pracownik bez tego uprawnienia nie będzie miał wglądu w ceny sprzedaży i siłą rzeczy nie będzie miał możliwości ich edycji (karta towary > zakładka Ceny). 
- ***Sprzedaż powyżej limitu kredytowego*** - Każdemu klientowi można na jego karcie ustalić pewien limit kredytowy, po przekroczeniu którego system zablokuje  możliwość dalszej sprzedaży. Jeśli dany pracownik ma mieć możliwość sprzedaży klientowi mimo przekroczenia jego limitu kredytowego zaznaczamy tę opcje.
- ***Sprzedaż poniżej ceny minimalnej*** - Uprawnienie daje możliwość ignorowania ograniczenia ceny minimalnej ustalonej w ustawieniach systemu system zamiast zablokować sprzedaż wyświetli jedynie odpowiedni komunikat. Cena minimalna jest określania na bazie którejś z cen na karcie towaru lub ostatniej ceny zakupu (z uwzględnieniem modyfikatora procentowego). 
- ***Sprzedaż poniżej ceny bazowej*** - Uprawnienie daje możliwość ignorowania ograniczenia ceny minimalnej ustalonej w ustawieniach systemu system zamiast zablokować sprzedaż wyświetli jedynie odpowiedni komunikat. Cena bazowa jest zdefiniowana na karcie towaru w zakładce Ceny. 
- ***Zmiana cen na dokumentach klientów - firm/Zmiana cen na dokumentach osób fizycznych*** - Jeśli ta opcja będzie zaznaczona to przy wystawianiu dokumentów sprzedażowych system zaproponuje domyślne ceny na poszczególne towary, ale pozwoli je zmieniać. Jeśli uprawnienie będzie odebranie pracownik nie będzie miał możliwości przy sprzedaży modyfikować ceny pobranej przez program z cennika, nie udzieli też rabatu. Uprawnienie może być niezależnie stosowane dla dokumentów liczonych od brutto i netto. 
- ***Zmiana ceny sprzedaży po zamknięciu PZ*** Opcja dostępna tylko jeśli danemu pracownikowi nie dano uprawnienie Dostęp do marż i cen zakupu. Opcja została stworzona po to, by była możliwość odebrania pracownikowi dostępu do cen sprzedaży ale w sytuacji, gdy przyjmowany jest PZ po cenach innych niż już zewidencjonowane by jednak dać możliwość zmieniania cennika dla towaru z zamkniętego przed chwilą PZ.
- ***Wystawienia korekt do nieistniejącego dokumentu*** - Pracownik, który posiada to uprawnienie będzie mógł wystawiać korekty do dokumentów, które nie są zewidencjonowane w Vendo. Możliwość przydatna gdy np. firma wcześniej pracowała na innym systemie, w którym przyjęto jakiś dokument a trzeba go skorygować już po zmianie systemu na Vendo. 
- ***Prawo do zbiorczego drukowania dokumentów*** - Pozwala na grupowy wydruk zaznaczonych na liście dokumentów. 
- ***Dostęp do dokumentów innych pracowników*** - Pozwala widzieć dokumenty wystawione przez innych pracowników. 
 
- ***Dostęp do uczynienia płatności nierozliczalnymi*** - Pracownik z tym uprawnieniem będzie miał możliwość dodawania płatności ze statusem 'nierozliczalna' (płatność nie mająca pokrycia w żadnych dokumentach). Korzystając z funkcji specjalnych na karcie płatności będzie też mógł zmieniać status płatności (rozliczalna/nierozliczalna). 
- ***Dostęp do zastrzeżonych płatności*** - Możliwość tworzenia i przeglądania płatności zastrzeżonych. 
- ***Prawo zmiany daty na KP/KW*** - Możliwość zmieniania daty na kartach płatności.
- ***Dostęp do podglądu wszystkich kart towarowych*** - Możliwość przeglądania wszystkich kart towarowych (towary, usługi, koszty).
- ***Dostęp do edycji wszystkich kart towarowych*** - Możliwość edycji wszystkich kart towarowych (towary, usługi, koszty)
- ***Dostęp do edycji cen wszystkich kart towarowych*** -Możliwość modyfikowania cennika towarowego.

Powyższe uprawnienia można zawężać do wybranych typów kartotek towarowych (towar, usługa, koszt), rodzajów (wyroby, handlowe, półprodukty, surowce) i chodliwość



##	Uprawnienia do określonych serii dokumentów, banków, kas, magazynów itd. Uprawnienia dostępu.

Może się zdarzyć, że pracownik powinien mieć pełny dostęp do funkcji systemu, ale nie powinien mieć dostępu do pewnych obszarów działań firmy. Sytuacja taka może mieć miejsce na przykład, jeśli jedna firma ma kilka oddziałów i nie chcemy, aby pracownicy jednego oddziału mieli wgląd w pracę pozostałych oddziałów czy centrali. W systemie Vendo możemy to zorganizować poprzez przydzielenie dostępu do odpowiednich serii, kas, banków i magazynów. Każdy z oddziałów może mieć swoje własne numery serii i swoje własne kasy, magazyny, których inne oddziały nie będą widzieć. Zarządzanie uprawnienia do serii dokumentów, kas, banków i magazynów prowadzimy z pozycji konkretnej karty pracownika: moduł Pracownicy > Karta pracownika > zakładka Pozostałe dane > przycisk Ustawienia Dostępu – pojawi się poniższe okno.
 
Chcąc przydzielić pracownikowi uprawnienia do korzystania z wybranej kasy, wybieramy z menu pole Kasy a następnie w zaznaczamy te kasy, do których chcemy dać uprawnienia pracownikowi (pozostałe kasy i dokumenty z nimi związane będą dla niego niewidoczne). Analogicznie postępujemy w przypadku innych kategorii (serie dokumentów, banki, rejestr inne, magazyny i ich podgląd). Ponieważ istnieje taka możliwość, że pracownik może mieć dostęp przykładowo do kilku kas system daje możliwość wyboru domyślnej kasy – tak by za każdy razem wystawiając jakiś dokument kasowy system wybierał kasę domyślną. 

Zarządzając uprawnieniami dostępu do poszczególnych serii, kas lub banków należy pamiętać o kilku kwestiach: 
-	Dostęp do serii oznacza dostęp do serii dokumentów (np. FV, PZ) i serii zleceń produkcyjnych, serwisowych itd. Blokując pracownikowi wybraną serię blokujemy mu dostęp do wszystkich grup dokumentów tej serii. 
-	Jeśli jakiemuś pracownikowi ograniczyliśmy uprawnienia to należy pamiętać żeby odebrać mu też uprawnienie do zmiany uprawnień. 
-	Pracownik musi mieć zawsze dostęp przynajmniej do jednej kasy, serii i magazynu. · Pracownik może nie mieć dostępu do żadnego banku. Nie będzie mógł wtedy rozliczać przelewów.
-	Pracownik nie musi mieć dostępu do typów dokumentów sekretariatu. 
-	Udzielanie dostępu do wszystkich serii, magazynów, kas, banków można przeprowadzić również przez zaznaczenie pól: Dostęp do wszystkich kas/banków/serii/magazynów klikając Uprawnienie w karcie pracownika w zakładce Pozostałe dane. To uprawnienie jest nadrzędne, jeśli je zaznaczymy nie ważne co ustaliliśmy w innych ustawieniach, pracownik i tak będzie miał dostęp do wszystkich kas/banków/serii/magazynów


##	Uprawnienia kontekstowe

Uprawnienie kontekstowe służą do blokowania wybranych 'miejsc' oraz funkcji w systemie, które są dostępne. Przykładowo w module Płatności mamy do dyspozycji zakładki, które pozwalają na wydobywanie wszelkich informacji odnośnie przepływów pieniężnych, jeśli np. nie chcemy by dany pracownik miał dostęp do listy naszych zobowiązań po prostu wchodzimy na zakładkę Zobowiązania i naciskamy kombinację CTRL+F2. Wyświetli się okno z możliwymi do określania uprawnieniami dla zakładki Zobowiązania(w tym przypadku będzie to: Dostęp do listy zobowiązań). W oknie uprawnień mamy możliwość określenia którzy pracownicy maja dostęp do danego uprawnienia poprzez oznaczenie ich w sekcji Pracownicy. Jeśli więc chcemy nadać uprawnienie do danej funkcjonalności wszystkim pracownikom z danego działu można to zrobić zaznaczając checkboks danej grupy(działu). System z automatu przydzieli uprawnienia do wybranej funkcjonalności wszystkim pracownikom z danego działu. Bardzo ważną funkcja jest opcja „Każda grupa i każdy pracownik”. Opcja ta pozwala jednym kliknięciem przydzielić uprawnienia wszystkim pracownikom z wszystkich działów do danej funkcjonalności. Po odebraniu uprawnień dostępu do danej funkcjonalności w tym przypadku dostępu do listy nie będzie ona widoczna dla danego pracownika – może on nawet nie zdawać sobie sprawy z jej istnienia.

Zarządzając uprawnieniami kontekstowymi należy pamiętać o kilku kwestiach: - Prawo dostępu do zakładki oznacza prawo edycji i zmian w danym formularzu jak również do korzystania z funkcji, które na danej zakładce się znajdują. Oczywiście nie dotycz to sytuacji, kiedy jakieś funkcje blokujemy na poziomie określonych działań (trzecia grupa uprawnień). Na przykład pracownik może mieć dostęp do listy faktur, ale na poziomie działań nie będzie mógł otwierać zamkniętych faktur ani sprawdzać marży na FV bo te funkcje zablokowano z poziomu modułu Pracownicy.

-	W ramach tej grupy uprawnień możemy przydzielać prawa dostępu do poszczególnych rodzajów dokumentów. Na przykład nie wszyscy muszą mieć uprawnienia do podglądu listy dokumentów PZ – wchodzimy na listę dokumentów, naciskamy CTRL+F2, wybieramy opcje Dostęp do kart i list PZ i naciskamy ENTER, następnie na liście pracowników odbieramy/dodajemy dane uprawnienie.
-	Ponieważ miejsc w systemie, które można blokować jest masa nie ma sensu dla każdego z pracowników powtarzać tej czynności. Lepszym rozwiązaniem jest przekopiowanie uprawnień z już zdefiniowanego konta pracownika: moduł Pracownicy > Karta pracownika > Funkcje > Kopiuj uprawnienia od innego pracownika. Przy kopiowaniu uprawnień należy pamiętać, że system uwzględnia wszystkie zdefiniowane grupy uprawnień.
-	Osoba, która ustawia uprawnienia z grupy pierwszej CTRL+F2nie może ich odebrać samemu sobie.
-	Uprawnienia do zmiany uprawnień znajdują się na karcie pracownika: Pracownicy > Karta pracownika > zakładka Pozostałe dane > buton Uprawnienia > sekcja Administracja > Zmiana uprawnień.
-	Jeśli zablokujemy komuś uprawnienie np. do zakładki Raport finansowy będzie ona niewidoczna dla danego pracownika we wszystkich miejscach gdzie dotychczas występowała.
-	Bardzo pożyteczną opcją może być możliwość blokowania górnego menu programu a także zamykania dokumentów określonego typu (po naciśnięciu na karcie dokumentu klawisza Zamknij używamy kombinacji CTRL+F2 i ustawiamy blokadę dla wybranych pracowników).
-	Niemal w każdym miejscu w systemie kombinacja CTRL+F2 daje dostęp do kontekstowego panelu uprawnień.