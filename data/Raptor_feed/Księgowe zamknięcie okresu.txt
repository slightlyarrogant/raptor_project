# Księgowe zamknięcie okresu

W ustawieniach okresowych programu należy mieć wybrany miesiąc księgowy, w którym chcemy dokonać zamknięcia księgowań w ramach dzienników (`Ustawienia` -> `Okresowe` -> `Parametry pracy KH`).

![tmp71d73925-b50e-4a9a-88d1-5109810c3cb4](https://www.cfi.pl/vendohelp/content/imgs/H1/bf679e9cb1e48046fe7b8d6102eb028d-9145-0.png)

*Ustawienie aktualnego roku i miesiąca księgowego pracy w KH*

Następnie w zakładce **Zapisy Księgowe** w Księdze Handlowej wybieramy z górnej belki przycisk `„Funkcje”`. Pojawią się dwie opcje:

![tmpe402826c-1582-416b-8aa5-40bbcfc9f172](https://www.cfi.pl/vendohelp/content/imgs/S4/101a986e802b62869f888e07ca245fc3-19167-0.png)

> Wybór opcji renumeracji dziennika /-ów na *Zapisach księgowych* w Księdze Handlowej.

- **Renumeracja dziennika** - Funkcja służy do dokonania renumeracji zapisów księgowych w ramach wybranego, konkretnego dziennika księgowego w danym miesiącu, narastająco, chronologicznie według dat.
- **Renumeracja wszystkich dzienników** - Funkcja służy do dokonania renumeracji zapisów księgowych w ramach dziennika / dzienników danego miesiąca, narastająco, chronologicznie według dat. 


Renumeracja jest nieodwracalna i możliwa jedynie, kiedy zapisy są jeszcze w buforze księgowym (nie są zamknięte). Dokonanie renumeracji nie jest wymagane, aby zamknąć dzienniki, ale należy pamiętać, że po ich zamknięciu nie będzie już możliwa. Nie zaleca się dokonywania renumeracji, kiedy numery zapisów księgowych (nie dokumentów) są już poumieszczane na dokumentach księgowych, fakturach, itp. Wówczas dokonanie renumeracji zdezaktualizowałoby nadane wcześniej numery i wymusiło ich zmianę na opisanych dokumentach.

Po dokonaniu renumeracji (lub rezygnacji z tego procesu) zaznaczamy zapisy księgowe w ramach dziennika i wybieramy opcję prawym przyciskiem myszy `„Przenieś do Księgi Głównej F5”`. Wówczas wszystkie zaznaczone zapisy zostaną zamknięte.
 

![tmp25e9a55f-1065-43be-92bd-b6c79c2e46a3](https://www.cfi.pl/vendohelp/content/imgs/C6/3db62710709f58586811f7700afecf5e-59341-0.png)

> Zamykanie zapisów księgowych / przenoszenie do księgi głównej.

Należy pamiętać, że system nie zamknie zapisów niezbilansowanych (oznaczonych wykrzyknikiem na liście zapisów). Możemy też wybrać wszystkie Dzienniki (łącznie, opcja *"wszystkie"*) i dokonać zamknięcia zapisów z wszystkich dzienników z danego miesiąca w ramach jednej operacji.

>**UWAGA!** Przeniesienie zapisów do Księgi Głównej to operacja, co do zasady, nieodwracalna. Co prawda, istnieje potem możliwość odksięgowania pojedynczych zapisów w przypadku błędów, ale nie ma możliwości blokowej lub zbiorczej – i jest to operacja specjalna. 

Po przeniesieniu wszystkich zapisów mamy jeszcze opcję dotyczącą zablokowania wszelkich działań w ramach modułów KH, rejestry VAT i ŚT poprzez przycisk `Funkcje` *(na **Zapisach Księgowych** w Księdze, z górnej belki)* - > `Funkcje` - > `Zamknięcie miesiąca`. Jest to funkcja narastającego zamykania całej Księgowości. Ta operacja jest nieodwracalna dla Użytkownika i blokuje jakiekolwiek możliwości działania w zamkniętym okresie. Jest zalecana po całkowitym zamknięciu okresu w KH / VAT / ŚT i dokonaniu odpowiednich sprawdzeń i weryfikacji (np. bilansu sporządzonego z tego okresu).

Warto zaznaczyć, że system VENDO.ERP nie wymaga zamykania poprzednich okresów, aby zacząć pracować w nowym. Mamy możliwość pozostawienia poprzednich okresów otwartych (w buforze księgowym) i rozpoczęcia pracy w Nowym Roku obrachunkowym.


![tmpf50f4446-09f5-4e1f-b41d-0ca2ba36e665](https://www.cfi.pl/vendohelp/content/imgs/V9/a7960ea1c0072a9e11b5a9cfab927318-5741-0.png)

> Opcja zamknięcia okresu w KH.