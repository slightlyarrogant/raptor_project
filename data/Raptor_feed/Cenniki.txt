# Cenniki

> Cenniki – Każdy towar posiada swój cennik sprzedaży, który jest definiowany na karcie towarowej (zakładka Ceny). Jeśli zajdzie potrzeba wydruku cennika dla danego kontrahenta (na życzenie klienta), a nie chcemy tworzyć oferty składającej się z setek, czy tysięcy pozycji najlepiej skorzystać z odpowiedniego raportu

## Definiowanie grupy cenowej

Dzięki zastosowaniu grup cenowych firma ma możliwość prowadzenia własnej polityki w tej dziedzinie. Utworzone własne grupy cenowe **(Menu Ustawienie > Główne> Słowniki > Magazyn: Grupy cen)**, mają podstawowe zastosowanie w sprzedaży, jednak można także tworzyć cennik pod potrzeby produkcji np. jeśli posługujemy się cenami ewidencyjnymi. Domyślnie w systemie przygotowano pięć podstawowych grup cen sprzedaży, które można definiować: detaliczna, grupa I, grupa II, grupa III oraz bazowa. Jeśli zachodzi potrzeba można dodać w ustawieniach systemu dowolną liczbę własnych cenników. Każda z cen może być określona w innej walucie. Wystawiając następnie FV lub ZO, program automatycznie przeliczy cenę na walutę wybraną przy tworzeniu dokumentu.

![Image%201](https://www.cfi.pl/vendohelp/content/imgs/L3/5796dbee228b03efd36990bbaa83f354-14221-0.png)

![Image%201](https://www.cfi.pl/vendohelp/content/imgs/D5/a81f3ad84f44a833fcdb64d8a8db1121-18390-0.png) 


## Wprowadzenie nowego cennika towarów

Każdy produkt (usługa, towar) powinien posiadać zdefiniowany cennik sprzedaży, z którego pobierane będą ceny do wszelkich wyliczeń. Ceny sprzedaży produktów są dostępne na karcie towaru w zakładce Ceny.
W zakładce Ceny ustalamy ceny, po których chcemy sprzedawać dany towar. Cennik również może być wykorzystywany przy okazji kalkulacji kosztów produkcji. 
 
![Image%201](https://www.cfi.pl/vendohelp/content/imgs/E4/68cfc5813df3e004d187a7e7ece8f06b-67523-0.png)

Wchodząc klawiszem ENTER na poszczególne pozycje możemy edytować ceny.

![Image%201](https://www.cfi.pl/vendohelp/content/imgs/X5/6e1429774cc3810bfd5011d8480a6821-10810-0.png)

Po wprowadzeniu zmian w kolumnie Narzut bądź Marża system sam przeliczy wartości pól Cena netto/brutto. Jako podstawę do naliczania marży i narzutu stosuje się ostatnią cenę zakupu.
Jeśli zdefiniujemy cenę netto, marże i narzuty zostaną przeliczone odpowiednio do ostatniej ceny zakupu. Jeśli cena zakupu nie będzie zarejestrowana marża i narzut będą równe 100%.
(cena netto – ostatnia cena zakupu) / ostatnia cena zakupu = narzut% 
(cena netto – ostatnia cena zakupu) / cena netto = marża%
Cena brutto to oczywiście cena netto + VAT wg stawki sprzedaży wpisanej na karcie towaru.

![Image%201](https://www.cfi.pl/vendohelp/content/imgs/C0/c446cb5a55e411a48a868538f28a6a1f-107042-0.png)

Każda z grup: Detal, Grupa I, Grupa II, Grupa III Bazowa itd. są wyłącznie cenami, po jakich sprzedajemy (rozchodowujemy) towar. Żadna z tych cen domyślnie nie jest ceną zakupu. Cenę zakupy (przyjęcia towar na magazyn) definiujemy w momencie przyjmowania dokumentu PZ (PW), a jeśli dany PZ (PW) jest już zamknięty to przez otwarcie jego karty i naciśnięcie lewego ALT+ENTER. Jeśli definiujemy ceny dla towaru, którego nie przyjęliśmy na magazyn, możemy skorzystać z funkcji Zmiany ostatniej ceny zakupu na karcie towaru.

 


Istnieje możliwość posługiwania się ceną bazową jako ceną minimalną sprzedaży, czyli ustalenia zakazu sprzedaży poniżej ceny bazowej. Oczywiście wybranym pracownikom możemy dać uprawnienie do sprzedaży poniżej ceny bazowej, w takiej sytuacji Vendo będzie wyświetlał im komunikat: 'Sprzedaż poniżej ceny minimalnej' – system ostrzega wtedy, ale nie zabrania. Zablokować sprzedaż poniżej ceny bazowej możemy na karcie wybranego pracownika na zakładce Uprawnienia zaznaczając opcje Blokada sprzedaży poniżej ceny bazowej. Określenie cen sprzedaży nie jest konieczne, ale daje pełne możliwości korzystania z analiz w szczególności dotyczących rabatów.

## Zmiany w cennikach

W programie cenniki sprzedaży można modyfikować na kilka sposobów: 
- Modyfikowanie cen "ręcznie". 
- Modyfikowanie cen "hurtowo". 
- Modyfikowanie cen przez zamknięcie PZ/PW z innymi cenami zakupu. 
- Modyfikowanie cen przez import z pliku.
Zmiana cen "z ręki"
Najprostszy sposób, wystarczy wejść na kartę towaru, którego ceny chcemy zmienić. Następnie przejść na zakładkę Ceny  i odpowiednio zmodyfikować zapisy (Cena Brutto, Netto, Marża, Narzut).


## Import cen z pliku

Vendo posiada możliwość importowana wielu danych z plików XLS. Wystarczy skorzystać z gotowych szablonów importu (szablony znajdują się w podkatalogu \xls katalogu, gdzie zainstalowano Vendo). Import można przeprowadzić korzystając z jednego z szablonów: · towary.xls 
Import odbywa się z menu Głównego Wymiana danych > Import > Cennik. Wystarczy podać lokalizację pliku z danymi do importu, określić jego typ i zadecydować co program ma robić.
 
![Image%201](https://www.cfi.pl/vendohelp/content/imgs/L3/ebbd2e95fb333123370f396998b6664a-12934-0.png)

cennik.xls - szablon specjalnie stworzony dla importu cen (PrtScn poniżej). Do importu cen zalecane jest stosowanie poniższego szablonu.
 
![Image%201](https://www.cfi.pl/vendohelp/content/imgs/X9/857f8a312cd3f529c75027c2fdd1bf60-5408-0.png)

- KOD - kod towaru dla jakiego chcemy zmieniać cenę. 
- CENAN - nowa cena netto, jeśli zdecydujemy się na wypełnienie tego pola to pole CENAB powinno pozostać puste. 
- CENAB - nowa cena brutto, jeśli zdecydujemy się na wypełnienie tego pola to pole CENAN powinno pozostać puste. 
- WALUTA - waluta nowej ceny (PLN, USD, EUR i inne zdefiniowane w słownikach systemu).
Zaznaczona Opcja „Gdy brak kartoteki – pomiń” spowoduje pominięcie importu rekordu w przypadku gdy system nie znajdzie indeksu w kartotece towarowej  



