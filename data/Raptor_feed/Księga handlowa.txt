# Księga handlowa

Moduł Księgi Handlowej umożliwia prowadzenie pełnej księgowości z obsługą kont księgowych. Zawiera niezbędne do tego celu narzędzia w postaci przeglądarki zapisów księgowych, planu kont, raportu Obrotów i Sald czy pozostałych samodzielnych raportów księgowych.  Za pośrednictwem modułu księgowego odwzorowujemy operacje gospodarcze jako zapisy w postaci dekretów księgowych w księdze głównej w stosowym dzienniku księgowym. W przypadku dokumentów (operacji zakupów, sprzedaży, magazynu) oraz płatności (kasy, banki, kompensaty), operacje takie są księgowane za pośrednictwem wzorców księgowych (wcześniej zdefiniowanych automatów definiujących księgowanie odpowiednich wartości na odpowiednie konta księgowe z opcjonalnym wykorzystaniem filtrów). Użytkownik ma pełną dowolność w stosowaniu wzorców księgowych jak również przypisywaniu księgowań do określonych okresów księgowych (pod warunkiem, że nie zostały one wcześniej zamknięte) oraz dzienników. Ponadto użytkownik ma możliwość tworzenia własnych ręcznych księgowań w Księdze za pośrednictwem Poleceń Księgowania. 
Księga Handlowa jest zintegrowana z pozostałymi modułami programu Vendo i składa się z: 
-	Listy Zapisów księgowych 
-	Planu kont 
-	Wzorców księgowań 
-	Rozliczeń 
-	Obrotów i sald kont 
-	Raportów




