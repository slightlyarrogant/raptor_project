Inwentaryzacja podstawowa INW
Metadata

url: http://192.168.33.19/master/docs/company/instrukcje-stanowiskowe/standarodwe/inwetaryzacja-inw
scraped_at: 2024-09-05T12:13:39.390926
last_updated: 2024-09-05T12:13:39.391028
parent_id: 21c021b76586e248072c806c95187f09
path: aPaczka Plugin/Dobre praktyki/Szkolenia - B2B/Zestawienie webinaria/Zestawienie eSzkolenia/Inter stal/Handel/Magazyn/Praca z czytnikiem/Rozliczenie produkcji/Ustawienia Przyjmowanie Towaru na pakowaniu/Laguna/Analizy/Okucia/Montan stal/Inwentaryzacja podstawowa INW
meta_tags: ['inwentaryzacji', 'jest', 'dokumentów', 'dokumentu', 'pozycji', 'należy', 'system', 'rezerwacji', 'dokumenty', 'dokument']

Content
Inwentaryzacja INW
Informacje ogóle
Zadaniem inwentaryzacji jest wychwytywanie różnić między stanem faktycznym magazynu a stanem, który wynika z przyjmowanych i wydawanych dokumentów magazynowych. Po zamknięciu dokumentu inwentaryzacyjnego program w zależności od wyniku inwentaryzacji tworzy dokument PW i/lub RW, wybór dostaw/partii pod względem rozchodów działają standardowe mechanizmy ustawione na kartotece kontrahentów w zakładce zarządzanie partiami:

PW – Tworzony, kiedy okazuje się, że stan faktyczny magazynu jest większy niż wynika to z dokumentów dodanych w Vendo. Na PW dodane zostaną towary z ilościami nadmiarowymi na magazynie.
RW – Tworzony jest, kiedy okazuje się, że stan faktyczny magazynu jest niższy niż wynika to z dokumentów dodanych w Vendo. Na RW będą dodane towary z oznaczonymi ilościami, których brak na magazynie. Chcąc sprawdzić, jaki dokument został wygenerowany z inwentaryzacji, należy na karcie inwentaryzacji nacisnąć Dokumenty skojarzone.

Umiejscowienie oraz ustawienia
Przed przystąpieniem do wykonania inwentaryzacji należy określić, w jaki sposób będzie ona realizowana. System pozwala na realizacje inwentaryzacji prostej zarówno dla towarów jak i dostaw/partii, które znajdują się na danym magazynie. Ustawień takich dokonujemy z poziomu: Ustawienia główne > Parametry pracy > Magazyn > Zarządzanie partiami > Inwentaryzacja po partiach Przeprowadzenie inwentaryzacji odbywa się z poziomu Menu główne > Magazyn > Inwentaryzacja
Zasady BHP obowiązujące w czasie procesu przeprowadzania inwentaryzacji

W czasie inwentaryzacji nie powinny być wykonywane żadne ruchy magazynowe
Wszystkie dokumenty związane z magazynem powinny być zamknięte
Sprawdzenie czy istnieją rezerwacje
Usunięcie rezerwacji
Przygotowanie arkuszy inwentaryzacyjnych (personalizacja wydruków)
Wprowadzenie przygotowanych arkuszy spisu z natury do systemu
Weryfikacja dokumentów inwentaryzacyjnych za pomocą funkcji „dokumenty niezinwentaryzowane”
Scalenie arkuszy inwentaryzacji
Scalenie pozycji inwentaryzacji
Weryfikacja pokryć na magazynie brakami
Weryfikacja dokumentów inwentaryzacyjnych za pomocą funkcji „dokumenty niezinwentaryzowane”
Podsumowanie inwentaryzacji
Dopełnij do pełnej inwentaryzacji – warunkowo
Aktualizacja stanów na dzień
Przywrócenie rezerwacji

Proces usuwania nadawania Rezerwacji.
Podczas przeprowadzania procesu inwentaryzacji należy dokonać weryfikacji czy w systemie nie widnieją dokumenty powodujące rezerwacje. Należy pamiętać, iż podczas przeprowadzania inwentaryzacji, wszystkie rezerwacje powinny być usunięte, gdyż może to powodować przekłamania podczas rozliczania dokumentów inwentaryzacyjnych. W systemie Vendo zostało zaimplementowane rozwiązanie pozywające na blokowe usunięcie wszystkich rezerwacji, a po przeprowadzaniu inwentaryzacji ich przywrócenie. Weryfikacja wszystkich rezerwacji które znajdują się w systemie dostępna jest z poziomu modułu Magazyn > Rezerwacje. Z poziomu raportu Użytkownik ma wgląd we wszystkie rezerwacje powstałe w wyniku działalności firmy

Rys 1. Raport rezerwacje
Uprawnienia
Usuwania rezerwacji powinny dokonywać specjalnie wydzielone do tego osoby, dlatego też przed przystąpienie do ich usuwania należy tym osobą nadać stosowne uprawnienia. Ustawienia takie definiowane są z poziomu Uprawnień pracowniczych, dokonać tego należy: z menu głównego odnaleźć a następnie przejść do modułu Pracownicy > Pracownicy > lista kartoteki pracowniczej. W kolejnym kroku wybór odpowiedniego pracownika > zakładka Pozostałe dane > Uprawniania. Aby możliwe było uśnięcie rezerwacji, dla wybranych użytkowników należy oznaczyć uprawnienie: „Blokowe usuwanie i nadawanie rezerwacji”.

Rys 2. Uprawnienia dla usuwania/nadawania rezerwacji
Zasada działania
Po nadaniu stosownych uprawnień możliwe jest wykonania blokowej operacji usuwania rezerwacji. Funkcjonalność ta dostępna jest z poziomu modułu Towary. Dokonać tego należy wg następującego schematu: Menu główne > Towary > lista kartoteki towarowej > wybór magazynu na którym usuwane będą rezerwacje > prawy przycisk myszy > [Rezerwacje]. Zaimplementowane rozwiązanie pozwala zarówno na trwałe usuniecie rezerwacji jak również usunięcie ich z zapisem w bazie danych a po zakończeniu procesu inwentaryzacji ich przywrócenie. Należy pamiętać, iż wywołanie funkcji pozwala na zdjęcie rezerwacji z dokumentów ZO oraz AW. Rezerwacje wynikłe w skutek wystawienia faktury sprzedażowej FV dla których nie są wystawione dokumenty magazynowe należy usunąć ręcznie.
Po uruchomieniu funkcji „Rezerwacje”, użytkownik posiada możliwości wyboru następujących opcji:

Nadanie rezerwacji wszystkim ZO i AW – pozwala na nadanie rezerwacji dla wszystkich dokumentów Typu ZO i AW. Odbudowa rezerwacji odbywa się zgodnie z datą realizacji
Przywróć zapisane rezerwacje – pozwala na przywrócenie rezerwacji zapisanych uprzednio w bazie danych
Usuń rezerwacje – trwałe usunięcie rezerwacji z dokumentów ZO i ZW
Usuń rezerwacje zapisując je do BD – usunięcie rezerwacji z zapisem ich w bazie danych


Rys 3. Wywołania funkcji usunięcia/nadania rezerwacji
Każda operacja usunięcia/nadania rezerwacji w systemie Vendo jest odpowiednio logowana a wyniki wywołania poszczególnych funkcji zapisywane w bazie danych. Sprawdzenia który pracownik dokonał operacji usunięcia bądź przywrócenia rezerwacji dostępna jest z poziomu Menu analizy > Parownicy > Logi

Rys 4. Logi powstałe w wyniku usunięcia/nadania rezerwacji
Proces Inwentaryzacji
Podmiotem inwentaryzacji zwykłej jest „Towar”, dlatego też bardzo istotną kwestią jest, aby jedna pozycja na arkuszu była odwzorowaniem faktycznego stanu dla jednego towaru. Pozycja na dokumencie inwentaryzacji odpowiada sumarycznej wartości stanu danego towaru na magazynie. Podczas przeprowadzania inwentaryzacji, system pozwala na wystawienie kilku Arkuszów dla jednego magazynu, sytuacja taka ma miejsce w przypadku gdy proces inwentaryzacji wykonywany jest przez więcej niż jedna osobę, pozwala to na usprawnienie procesu inwentaryzacji, w wyniku czego powstaje wiele arkuszy. Proces Inwentaryzacji powinien być podzielony na kilka etapów

Przygotowanie pod inwentaryzacje – jako przygotowanie mówimy tutaj o sporządzeniu stosownych szablonów spisowych przygotowanych zgonie z polityką firmy
Przeprowadzenie inwentaryzacji – fizyczne zliczenie towaru dostępnego na magazynie wraz z wpisaniem tych stanów do systemu
Rozliczenie inwentaryzacji – sprawdzenie czy wykonany spis z natury jest poprawny. Jeśli dokumenty inwentaryzacyjne są poprawne należy dokonać: operacji scalenia dokumentów inwentaryzacyjnych, przeliczenia a następnie zamknięcie co skutkować będzie wygenerowanym właściwych dokumentów magazynowych. Kolejnym krokiem jest rozliczenie inwentaryzacji dla działu księgowego w postaci stosownych wydruków, raportów

Dodanie nowego dokumentu inwentaryzacyjnego
Dodawanie nowego dokumentu inwentaryzacyjnego przeprowadzamy następująco:

Z poziomu modułu Magazyn > Zakładka Inwentaryzacja naciskając [INSERT] lub przycisk Dodaj. Wyświetli się okno danych wstępnych.


Rys 5. Okno wstępne dokumentu inwentaryzacyjnego

Wybieramy inwentaryzowany magazyn, można też zmienić automatycznie wygenerowany numer dokumentu i serię.
Po zatwierdzeniu otwiera nam się karta inwentaryzacji jak poniżej. Najistotniejszą informacją zawartą na tej karcie jest data utworzenia inwentaryzacji. Pozostałe dane, takie jak kontrahent (nie musi być określony) nazwa magazynu (inwentaryzowany towar może pochodzić z różnych magazynów) służą do celów informacyjnych.


Rys 6. Karta dokumentu inwentaryzacyjnego
Karta dokumentu inwentaryzacyjnego
Dokument inwentaryzacyjny dodawany jest z poziomu Menu głównego > Magazyn > Inwentaryzacja. Proces dodawania nowego dokumentu jak również pozycji odbywa się analogicznie jak w przypadku tworzenia dokumentów dostępnych w Vendo. Podczas wprowadzania pozycji system dopuszcza wprowadzenie kilku pozycji dla tego samego indeksu, natomiast podmiotem jest pozycja związana z konkretną kartoteką towarową która określa ile danego towaru zostało faktycznie policzone. W przypadku gdy jakiegoś indeksu towarowego nie ma fizycznie na magazynie taka pozycja również powinna być dodana na dokumencie inwentaryzacyjnym ze stanem zerowym Tworząc dokument inwentaryzacyjny można skorzystać z funkcji takich jak:

Nagłówki sekcji – nagłówek sekcji jest dodawany tylko do celów informacyjnych, jeśli towary można pogrupować w logiczne kategorie to opcja dodawania nagłówków będzie użyteczna. Dodawanie nagłówków przeprowadzamy z menu Funkcje > Dodaj nagłówek sekcji lub [CONTROL+Q]. Pojawi się okno z polem, gdzie można wprowadzić nazwę grupy.
Pozycje towarowe i całe grupy towarów – W ramach przygotowania arkusza, Użytkownik ma możliwość ręcznego dodawania pojedynczych pozycji wciskając [INSERT], lub skorzystania z operacji blokowych, które pozwalają na wskazania wybranej grupy towarowej bądź wszystkich indeksów z całego magazynu. Zbiorcze dodanie pozycji odbywa się poprzez użycie Funkcji > Dodawanie pozycji > Dodaj całą grupę towarów I/II. Opcja ta pozwala na zbiorcze dodawanie dowolnych podgrup towarowych. W nagłówku arkuszu wyświetlona zostanie wówczas informacja odnośnie grupy, której dotyczy Inwentaryzacja wraz z pozycjami kartotek towarowych do nich należących.

W kolejnym etapie dodawania wybranej grupy towarowej Użytkownik ma szereg ustawień pozwalających na określenie parametrów według których system uzupełni arkusz inwentaryzacyjny. Na tym etapie zostaje podjęta świadoma decyzja które parametry maja zostać zastosowane . Parametry według których mają zostać dodawane Towary na arkuszu to:

Stany zerowe – System uwzględni indeksy na których wykonane były ruchy magazynowe a obecnie posiadają stany zerowe
Sortowanie po nazwie – Pozwala na sortowanie wyświetlanych indeksów wybranej grupy towarowej po nazwie
Z tymi, które nie były na magazynie – Zaznaczenie tej opcji pozwala na dodanie wszystkich kartotek będących w bazie danych. Program wówczas sprawdza czy na danym magazynie kartoteka była kiedykolwiek używana w kontekście magazynowym np. w formie oferty, przyjęcia itp. Jeśli opcja nie będzie oznaczona kartoteka nie zostanie dodana. Funkcja ta jest przydatna w przypadku firm wielomagazynowych o uporządkowanych strukturach.
Towary nieaktywne ze stanami - Opcja ta wykorzystywana jest w przypadku, gdy towar zostanie określony jako deaktywowany natomiast zostanie dla niego wykonany dokument KWZ, który zwraca nieaktywny towar na magazyn.
Ilość po inwentaryzacji = 0 – Funkcja w której użytkownik świadomie decyduje czy ilość wyświetlona na arkuszu jest ilością inwentaryzowaną czy system ustawi ja na ”0”. Innymi słowy, jeśli opcja ta jest zaznaczona system dodaje pozycje z wartością pozycji = 0 jeśli nie z ilością, która obecnie jest na stanie magazynowym. Oznaczenie tej funkcji jest istotne ze względu na sposób wprowadzania danych na inwentaryzacji tj. czy należy wprowadzić wartości do danej pozycji, czy tez skorygować te pozycje dla których występują różnice magazynowe.


Rys 7. Dodawanie całych grupy towarowych na dokument inwentaryzacyjny
W momencie, gdy wszystkie parametry związane z generowaniem pozycji arkusza zostaną określone i zaakceptowane, system wyświetli wyniki w tworzonym arkuszu. Grupy dodawanych towarów zostaną oddzielone stosownym nagłówkiem sekcji. Pozwala to na logiczny podział wyświetlanych pozycji

Rys 8. Karta dokumentu inwentaryzacyjnego
Przygotowanie wydruków spisu z natury
Kolejnym etapem przygotowania firmy do inwentaryzacji jest sporządzenie stosownych arkuszy na których dokonany zostanie fizyczny spis towarów znajdujących się obecnie na magazynie. Wydruki mogą być spersonalizowane wedle potrzeb osób przeprowadzających inwentaryzacje. Generowanie wydruku dokonać można z poziomu karty dokumentu Inwentaryzacyjnego po kliknięciu Drukuj.

Rys 9. Wydruk dokumentu inwentaryzacyjnego
Aby w pełni dopasować wygląd wydruku inwentaryzacyjnego, użytkownik może go spersonalizować według własnych potrzeb. Dokonać tego można z poziomu ustawień wydruku. Wejście w ustawienia wydruku skutkować będzie wyświetleniem szeregu parametrów pozwalających na jego dopasowanie. To właśnie z tego poziomu użytkownik ma możliwość dodania kolumn oraz informacji, które znajdą się w późniejszym czasie na wydruku. Jedną z bardziej istotnych informacji, jaki powinny znaleźć się na formularzu inwentaryzacyjnym, to pozycje dokumentu. Z pozycji dokumentu możliwe jest dodanie takich kolumn jak „ilość do wpisania” oraz „ilość na magazynie”. Po oznaczeniu właściwych check boksów, kolumny znajda się na generowanym wydruku

Rys 10. Ustawienia szablonu wydruku
Wprowadzanie danych do systemu
Podczas wprowadzania stanów spisu z natury system sam podaje prawidłową ilość przed inwentaryzacją. Wartość ta jest nie edytowalna, służy jedynie jako informacja dodatkowa, należy natomiast podać ilości po, czyli rzeczywiste stany magazynowe.

Rys 11. Okno pozycji inwentaryzacyjnej - ilość towaru teoretyczna i rzeczywista
Innym rodzajem pracy z dokumentem inwetaryzacyjnym jest uzupełnianie pozycji poprzez pracownika w systemie, czyli pracownik zlicza towar i wpisuje dane w systemie. Nie ma wówczas potrzeby wcześniejszego tworzenia arkuszy . Dodawanie pozycji towarowych odbywa się poprzez użycie klawisza [INSERT] bądź [Dodaj]. Forma taka wygodna jest w sytuacji kiedy mamy pewność, że tylko raz dodajemy pozycje do inwentaryzacji. Dla ułatwienia pracy podczas wprowadzania towaru można skorzystać z pinesek blokującej kartę wyboru towaru. Następnie standardowo wprowadzić towary poprzez wybór pozycji i wpisanie ilości

Rys 12. Nagłówek okna dodania towaru
Podczas ręcznego wpisywania towaru do dokumentu inwentaryzacyjnego istnieje możliwość dodania pozycji poprzez wpisanie odpowiedniego kodu EAN a po zmianie stosownych ustawień kodu towaru. Dodawane w ten sposób pozycje zostają podbijane o jeden. Chcąc dodać ilości większą od 1 należy wpisać krotność ilości którą poprzedzać będzie kod np. [4*KodEAN/Kod towaru]
Zamykanie dokumentu inwentaryzacyjnego
Po wprowadzeniu wszystkich danych na dokumencie inwentaryzacyjnym przystępujemy do weryfikacji poprawności a następnie do rozliczenia i zamknięcia inwentaryzacji Warunki do spełnienia podczas zamykania inwentaryzacji

Weryfikacja podanych ilości
Ustawienia daty wykonania inwentaryzacji
Zaktualizowania pozycji arkusza Zamknięcie inwentaryzacji łączy się z utworzeniem dokumentu RW i/lub PW (w zależności od tego czy towaru brak czy jest nadmiar). Dokumenty RW/PW będą utworzone i zapisane do bufora, co oznacza, że można je swobodnie modyfikować. Możliwa jest też sytuacja, że stany będą zgodne – system nie utworzy żadnych dokumentów PW/RW. W przypadku problemów z zamknięciem inwentaryzacji należy dokonać weryfikacji czy na inwentaryzowanym towarze nie są założone rezerwacje. System posiada możliwość weryfikacji, które towary posiadają rezerwacje poprzez wywołanie funkcji „lista brakujących towarów do wykonania RW”

Aktualizacja dokumentu inwentaryzacyjnego
Vendo pozwala na wprowadzanie dokumentów magazynowych z cofniętymi datami. Może bowiem wyniknąć sytuacja, że po utworzeniu inwentaryzacji wprowadziliśmy dokumenty zmieniające stan towaru na dzień zamknięcia inwentaryzacji, co będzie skutkowało niezgodnościami stanów. Sytuacji tej można zaradzić aktualizując dokument inwentaryzacyjny. W tym celu wystarczy skorzystać z menu Funkcje > Aktualizacja stanów magazynowych.

Rys 13. Dokument inwentaryzacji - Aktualizacja stanów magazynowych
Funkcje aktualizacji stanów na dokumencie inwentaryzacyjnym

Według aktualnych stanów – aktualizacja stanów magazynowych na dzień dzisiejszy.
Według stanów na dzień dokumentu – aktualizacja stanów magazynowych na dzień wystawienia dokumentu inwentaryzacyjnego. Aktualizację można przeprowadzić jedynie na otwartym dokumencie inwentaryzacyjnym. W sytuacji, kiedy dokument jest zamknięty, należy go otworzyć korzystając z funkcji specjalnych Funkcje > Funkcje specjalne > Otwieranie dokumentu. Otwarcie zamkniętej inwentaryzacji jest możliwe jeśli mamy do tego uprawnienia i nie ma do niej skojarzonych dokumentów RW/PW (jeśli istnieją trzeba je usunąć).

Podsumowanie inwentaryzacji
Z uwagi na to, że podmiotem Inwentaryzacji jest towar, Użytkownik musi mieć pewność, że w ramach inwentaryzacji ten sam towar występuje tylko na jednej pozycji. System posiada zbiorczy raport inwentaryzacyjny. Jest to podgląd pozycji z dokumentów inwentaryzacyjnych. Wgląd w raport możliwy jest : lista dokumentów inwentaryzacyjnych > funkcje > podsumowanie dokumentów

Rys 14. Podsumowanie inwentaryzacji
Raport może pokazywać podsumowanie pozycji (grupowanie ilości dla poszczególnych towarów), może też pokazywać pozycje towarowe niepogrupowane. Oczywiście podobnie jak w przypadku dowolnego innego raportu aby uzyskać interesujące nas dane należy właściwie ustawić filtry (data, seria, magazyn).
Scalanie inwentaryzacji
W sytuacji, gdzie w pierwszej fazie inwentaryzacji tworzona jest ona przy użyciu większej liczby dokumentów, np. oddzielny dokument inwentaryzacyjny na każdy segment magazynu lub dla każdego pracownika, który zajmuje się inwentaryzacja powstanie również wiele arkuszy. W momencie zakończenia spisu z natury najwygodniej byłoby wszystkie dokumenty inwentaryzacyjne scalić w jeden, skutkiem czego będzie tylko jedna para dokumentów PW/RW. System pozwala scalać:

Całe dokumenty inwentaryzacyjne - łączenie dowolnej liczby dokumentów inwentaryzacyjnych w jeden. Scalane dokumenty muszą dotyczyć tego samego magazynu i być otwarte (w buforze).
Wybrane pozycje z dokumentu inwentaryzacyjnego - łączenie pozycji w ramach tego samego dokumentu inwentaryzacyjnego (towary, które dodano kilkukrotnie na ten jeden dokument). Powyżej omawiane funkcje dostępne są w z poziomu dokumentu inwentaryzacyjnego Funkcje > Funkcje > Połączenie pozycji z tym samym towarem/ Połączenie dokumentów.


Rys 15. Funkcje inwentaryzacyjne
W przypadku scalania pozycji z jednego dokumentu system wyszuka wszystkie wielokrotnie występujące towary i utworzy dla nich jedna pozycje. W przypadku scalania dokumentów inwentaryzacyjnych system wyświetli okno dialogowe z wyborem dokumentów do scalenia podobne do poniższego.

Rys 16. Wybór dokumentów inwentaryzacyjnych
W oknie wyboru dokumentów do scalenia wystarczy pozaznaczać te dokumenty, z których pozycje towarowe chcemy przenieść na dokument, z którego wywołano funkcje scalania i nacisnąć [ENTER] bądź Funkcje > Wybór. W zależności od szybkości łącza, serwera i liczby pozycji towarowych operacja może potrwać od kilku sekund do kilkunastu minut (w przypadku dużych inwentaryzacji).
Rozliczenie inwentaryzacji, wydruki rozliczeniowe
W ramach rozliczenie inwentaryzacji powstaje dokument inwentaryzacyjny oraz dokumenty pomocnicze związane z gospodarką magazynową RW/PW wynikające z regulacji stanów magazynowych. Aby dokonać wydruku sporządzonego szablonu inwentaryzacyjnego, należy skorzystać z dedykowanego do tego celu wydruku rozliczenia inwentaryzacji. Wydruk ten wywoływany jest z poziomu arkusza inwetaryzacyjnego klikając Funkcje > Drukowanie > Rozliczenie Inwentaryzacji. Wydruk ten generowany jest w momencie, gdy dokument inwentaryzacyjny oraz dokumenty związane z gospodarka magazynową (RW/PW) są już zamknięte. Jest on faktycznym stanem rozliczenia inwentaryzacji

Rys 17. Generowanie wydruku rozliczenia inwentaryzacyjnego
W związku, iż jest to standardowy wydruk systemu Vendo, posiada on funkcje pozwalające na dopasowanie jego widoku do potrzeb użytkownika. Dostosowanie wydruku odbywa się po wejściu w ustawienia wydruku > ikona narzędzi, znajdująca się na szablonie wydruku Podczas generowania wydruku, system dokonuje weryfikacji stanów magazynowych i porównuje je z danymi na arkuszu inwentaryzacyjnym uwzględniając datę utworzenia arkusza. Tak więc jeśli podczas przeprowadzania procesu inwentaryzacji na magazynie dokonywane są pewnego rodzaju ruchy i system stwierdzi, iż porównywane dane te są niezgodne, na wydruku wygenerowana zostanie informacja: „Powyższy dokument niezgodny z dokumentem pierwotnym”. Informacja taka pojawi się również w przypadku, gdy Inwentaryzacja zostanie celowo otwarta a na dokumentach pochodnych zostanie wykonana korekta pozycji, które się na nim znajdują.

Rys 18. Wydruk szablonu rozliczenia Inwentaryzacji
Na wydruku rozliczenia inwentaryzacji może wystąpić sytuacja, iż dany towar będzie znajdował się w kilku pozycjach. Wynika to z faktu, iż rozchody danego towaru realizowane były z kilku różnych dostaw, które przyjmowane były na magazyn w różnych cenach.
W przypadku gdy dojdzie do sytuacji, w której po zamknięciu inwentaryzacji użytkownik stwierdzi iż jest ona np. niekompletna tj. nie wszystkie towary zostały zinwentaryzowane, istnieje możliwość ponownego jej otwarcia. Operacji otwarcia inwentaryzacji dokonuje się jednak tylko i wyłącznie w wyjątkowych sytuacjach i nie jest ona zalecana. Otwarcia dokumentu Inwentaryzacyjnego można dokonać jedynie po uprzednim otwarciu i usunięciu dokumentów pochodnych (RW/PW)
Images

















