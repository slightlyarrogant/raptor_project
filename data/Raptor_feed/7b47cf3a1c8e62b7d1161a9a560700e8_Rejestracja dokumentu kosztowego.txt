Rejestracja dokumentu kosztowego
Metadata

url: http://192.168.33.19/master/docs/company/procedury-standaryzacyjne/crm/rejestracja-dokumentu-kosztowego
scraped_at: 2024-09-05T12:17:20.813404
last_updated: 2024-09-05T12:17:20.813460
parent_id: 21c021b76586e248072c806c95187f09
path: aPaczka Plugin/Dobre praktyki/Szkolenia - B2B/Zestawienie webinaria/Zestawienie eSzkolenia/Inter stal/Handel/Magazyn/Praca z czytnikiem/Rozliczenie produkcji/Ustawienia Przyjmowanie Towaru na pakowaniu/Laguna/Analizy/Okucia/Montan stal/Rejestracja dokumentu kosztowego
meta_tags: ['procedury', 'zdarzenia', 'będzie', 'wybieramy', 'etapu', 'dokumentu', 'etap', 'pracownika', 'miejscu', 'procedura']

Content
CRM - WORKLOW - INSTRUKCJA DO STANDARDOWEGO OBIEGU DOKUMENTÓW „REJESTRACJA DOKUMENTU KOSZTOWEGO”
Cel:
Aby ułatwić i zoptymalizować prace w przypadkach, gdy czynności wykonywane są cyklicznie, system umożliwia tworzenie procedur. Dzięki temu narzędziu, użytkownik w prosty sposób może określać jak mają wyglądać poszczególne etapy konkretnego działania w firmie. W tej instrukcji został przedstawiony sposób wykorzystania procedur w Vendo, na przykładzie standardowego obiegu rejestracji dokumentów kosztowych.
Lokalizacja/Uprawnienia
Aby program udostępniał możliwość tworzenia procedur i wykorzystania przekazywania zdarzeń między pracownikami w firmie w obrębie danej sprawy, w kluczu Klienta musi być wykupiona licencja do modułu Workflow (rozszerzenie modułu CRM).
Menu główne > CRM >kalendarz/zdarzenia/Procesy/Projekty
Utworzenie nowej procedury w systemie
Wprowadzenie nowej procedury w programie zaczynamy od przejścia do [Ustawienia] > [Słowniki] > [Procedury spraw] w sekcji [CRM]. W tym miejscu tworzone są wszystkie procedury, które będą wykorzystywane w firmie.

W otwartym okienku klikamy przycisk Dodaj lub klawisz [Insert] z klawiatury i dodajemy nową kartę procedury. Przy dodaniu należy uzupełnić pola [Kod procedury], [Nazwę procedury] oraz wybrać [Rodzaj sprawy], tak jak pokazano na poniższym zrzucie ekranu.

Po utworzeniu okna nowej procedury przechodzimy do ułożenia całego schematu postępowania, jak dana rejestracja dokumentu kosztowego ma przebiegać. Do tego używamy przycisku [Schemat], który staje się aktywny po pierwszym zapisaniu nowej karty procedury. Po kliknięciu otrzymamy nowe okienko wyglądające jak poniżej.

W prezentowanym oknie tworzymy graficzny schemat, w jaki sposób dana procedura ma przebiegać. W górnej belce dostępnego menu zaczynając od lewej strony mamy następujące opcje do wyboru:

zapis dotychczasowych zmian w procedurze,
wydruk graficzny na drukarce,
cofnij,
powtórz,
usuń.

Dodatkowo są dostępne poszczególne elementy, jakie wykorzystujemy w procedurze. W naszej procedurze będziemy wykorzystywać następujące elementy:

Start – rozpoczęcie danej procedury,
Stop – zakończenie danej procedury,
Etap – blok związany ze zdarzeniem utworzonym podczas przejścia do następnego kroku procedury,
Element specjalny w postaci dodania Załącznika do zdarzenia,
Pytanie – możliwość pójścia w dwie różne strony w zależności od postawionego pytania,
Łącznik – pozwala łączyć różne drogi prowadzonej procedury,
Połączenie – łączy ze sobą poszczególne elementy wskazując kierunek procedury.

Konfiguracja procedury „Rejestracja dokumentu kosztowego”
Rozpoczynając tworzenie procedury zawsze zaczynamy od bloku [Start], który znajdzie się u samej góry procedury. Następnie tworzymy pierwszy etap, który będzie nazywał się Rejestracja dokumentu kosztowego. Aby dodać nowy etap, wybieramy klocek etapu a następnie poprzez przycisk [Funkcje] > [Dodaj] (1), dodajemy nowy etap. Z nowo otwartego okna klikamy w ikonkę 3-ech kropek […] (2) w wierszu Szablon zdarzenia, otworzy się nowe okno z dostępnymi szablonami, gdzie możemy dodać nowe szablony zdarzeń (3).

W nowo otwartym oknie konfigurujemy szczegóły dotyczące szablonu zdarzenia, które będzie jednym z naszych etapów sprawy w tworzonej procedurze.  W tymi miejscu należy wypełnić pola opisane poniżej, w sekcji ogólne:

Nazwa – uzupełniamy nazwę szablonu zdarzenia,
Rodzaj – wybieramy rodzaj zdarzenia jakie będzie tworzone z dostępnych rodzajów zdarzeń w programie,
Źródło makra – czyli skąd mają być pobierane makra do pól tekstowych, zazwyczaj ustawiamy Nowe zdarzenie,
Temat – możemy wykorzystać makra z programu dostępne w katalogu z wersją programu w pliku o nazwie macors.xml, w tym miejscu można wpisać makro {Etap.Nazwa}, które wywoła wpisanie do tematu zdarzenia nazwę z szablonu,
Opis – pole, gdzie chcemy wprowadzić dodatkowe informacje dla pracownika zdarzenia, można użyć również makra jak w poprzednim przypadku.

W sekcji Klient:

Klient - wybieramy skąd ma być ustawiony klient, w tym miejscu możemy wybrać opcję Wybrany co spowoduje wybór klienta przez pracownika na zdarzeniu,
Osoba – możemy wskazać czy ma się podpinać osoba z pod klienta (jeżeli istnieje). W sekcji Właściciel zdarzenia:
Właściciel zdarzenia – wskazujemy czy ma to być Dział, Dział pracownika czy Pracownik,
Pracownik - zazwyczaj w pierwszym etapie wybieramy aby była to osoba zalogowana czyli osoba tworząca procedurę ale w następnych etapach wskazujemy konkretny dział pracowników lub konkretnego pracownika (w opcji po prawej stronie),
Rola – możemy ograniczyć wybór pracownika do danej roli pracownika,
Pytaj o wybór jeśli wskazanie nie jest jednoznaczne – gdy zaznaczymy tą opcję i program nie będzie wiedział jakiego pracownika wskazać, wyświetli okno z listą pracowników do wyboru podczas przejścia do następnego etapu w procedurze,
Wybierz pracownika z ostatniego etapu (jeżeli istnieje) – gdy zaznaczone program ustawi takiego samego pracownika jak w poprzednim etapie. W sekcji Daty zdarzenia:
Typ planowania – mamy do wyboru dwie możliwości:
Automatyczne – w przypadku automatycznego planowania program sam ustawi datę rozpoczęcia i zakończenia danego etapu, wskaże możliwość wyboru w jaki sposób czas ma być ograniczony (Aktualny czas, Jak najwcześniej – planowanie od początku procedury, Jak najpóźniej – planowanie od końca procedury), będzie możliwość ustawienia Czasu trwania danego etapu oraz pozwoli ustawić termin i maksymalne opóźnienie etapu. Najczęściej wskazujemy właśnie to planowanie,
Ręczne – w przypadku ręcznego planowania to my musimy ustawić rozpoczęcie, zakończenie termin oraz odpowiednio do każdego ustawiamy opóźnienie.



W sekcji Triggery:

Zmiana statusu zlecenia przy zamykaniu zdarzenia – poprzez to ustawienie mamy możliwość wymusić by program zmienił status na skojarzonym zleceniu (jeżeli jest podpięte). Wybieramy status z utworzonych pod danym zleceniem w ustawieniach programu ([Ustawienia] > [Słowniki] > [Statusy dla zleceń]). W naszym przypadku powyższe ustawienia możemy wybrać, tak jak wskazano na wcześniej umieszczonym zrzucie ekranu. Po dodaniu pierwszego etapu nasza procedura powinna prezentować się jak poniżej.


W następnym kroku będziemy ustawiali zmianę statusu załącznika, czyli podpiętego dokumentu kosztowego wprowadzonego w Vendo jako dokument KO. W tym przypadku korzystamy z elementu specjalnego i wybieramy opcję Załącznik. W nowo otwartym okienku jako Rodzaj załącznika wybieramy [główny i zwykły], Typ załącznika - [obiekt], Obiekt wybieramy z listy dokument kosztowy, wskazujmy Status jaki ma być ustawiony czyli np. [Dokument Zarejestrowany]. Aby utworzyć potrzebne statusy dla dokumentu KO (w zależności jak wcześniej skonfigurowaliśmy ten parametr, czyli jaki wybieraliśmy dokument), wchodzimy w [Ustawienia] -> [Parametry pracy] -> [Dokumenty] – [pokaż dialog] -> wybieramy z listy odpowiedni dokument -> zakładka [Status]. W tym miejscu tworzymy nowe statusy. Opisane ustawienia powinny prezentować się jak poniżej, pozostałe zmiany statusów jakie pojawią się w tworzonej procedurze ustawiamy identycznie zmieniając tylko status.

Następnym krokiem w procedurze jest dodanie nowego etapu o nazwie [Akceptacja merytoryczna]. W tym miejscu tworzymy nowy etap, tak jak poprzednio opisano wybierając odpowiednie ustawienia.

W dalszej części procedury będzie postawione pytanie, od którego zależeć będzie czy procedura ma przejść do etapu 'Odesłanie dokumentu do dostawcy, prośba o korektę' a następnie zakończy ona procedurę (na końcu blok [STOP]) lub czy trafi do etapu Akceptacji przez kierownika i będzie dalej procedowana. Pytanie będzie następujące: Czy usługa została wykonana?. Jeżeli odpowiedź będzie twierdząca, to w następnym kroku ustawiamy nową zmianę statusu podpiętego dokumentu na Akceptacja merytoryczna. Na ten moment procedura na schemacie będzie wyglądała jak poniżej.

Idąc ścieżką po stronie prawej (czyli odpowiadając na pierwsze pytanie [Tak]) następnym etapem jest kolejne pytanie brzmiące: Czy akceptujesz?. Gdy odpowiedź będzie 'Nie' wtedy procedura wraca do etapu 'Odesłanie dokumentu do dostawcy, prośba o korektę' i zostanie zakończona. W przeciwnym wypadku ustawiamy nadanie nowego statusu dokumentu na Do zapłaty i wprowadzamy nowy etap Weryfikacja księgowa i wpisanie do rejestru. Czyli na tym etapie procedura powinna trafić do osoby zajmującej się księgowością. W następnym kroku ustawiamy ostatni już etap o nazwie Akceptacja do zapłaty, gdzie pracownik realizujący ten etap powinien dokonać wypłaty pieniędzy za procedowany dokument kosztowy. W tym miejscu jest to już ostatni etap, po którym należy ustawić blok [STOP] kończący całą procedurę. Cała procedura finalnie powinna wyglądać tak jak poniżej.

Utworzoną procedurę trzeba jeszcze oczywiście zapisać. Należy pamiętać żeby wszystkie połączenia zostały poprawnie podpięte pod dane elementy (etapy, pytania itp.) oraz by nie wystąpiła sytuacja, że w którymś miejscu procedura nie zostanie połączona. Gdyby nastąpiła taka sytuacja, to przy zapisie procedury, program pokaże komunikat z treścią Istnieją elementy nieosiągalne.
Uruchomienie procedury
W celu uruchomienia nowo powstałej procedury przechodzimy do modułu [CRM] i wybieramy miejsce z którego chcemy wywołać procedurę. Tym miejscem są zakładki, gdzie można dodać nowe zdarzenie np. Zdarzenia. Aby dodać nową procedurę zazwyczaj wybieramy funkcję [Dodaj zgodnie z procedurą] a następnie z nowo otwartego okna wskazujemy naszą procedurę.  Po uruchomieniu procedury automatycznie wypełnione zostaną pola [Temat sprawy] oraz [Temat]. Od tego momentu system będzie działał ściśle według zdefiniowanego wcześniej schematu - procedury. Zdarzenia wynikające z Procedury mogą być delegowane pomiędzy pracownikami bądź działami a przekazanie ich odbywa się poprzez kliknięcie niebieskiej strzałki w lewym górnym rogu okna zdarzenia.

Images
















