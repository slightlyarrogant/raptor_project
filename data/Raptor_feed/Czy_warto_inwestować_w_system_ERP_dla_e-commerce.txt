# Czy warto inwestować w system ERP dla e-commerce?

# Sytem ERP dla e-commerce

## System ERP dla e-commerce – kiedy warto wdrożyć oprogramowanie?

Wraz z rozwojem firmy e-commerce, rośnie ilość pracy i wzywań. Większa liczba zamówień to więcej zadań związanych z obsługą klienta, realizacją zamówień, magazynem czy zaopatrzeniem. Kwestią czasu jest pojawienie się potrzeby usprawnienia procesów organizacyjnych i automatyzacji pracy. Bez odpowiednich narzędzi i optymalizacji, procesy te mogą stać się kosztowne, co spowolni działalność firmy i obniży jej efektywność.

Warto wtedy rozważyć automatyzację najawżniejszych procesów, na przykład poprzez wdrożenie systemów ERP wraz z modułem WMS. ERP zarządza wieloma procesami, ale kilka z nich jest szczególnie ważnych dla działania, efektywności i rozwoju e-sklepu.

## Jak system ERP może usprawnić funkcjonowanie firmy e-commerce?



### Integracja wielu kanałów e-commerce z ERP

System ERP konsoliduje wiele kanałów sprzedaży e-commerce w jednej aplikacji, umożliwiając spójne zarządzanie danymi o produktach, zamówieniach i stanach magazynowych. Pełna, dwukierunkowa wymiana informacji następuje automatycznie poprzez API. Z różnych kanałów sprzedaży spływają do ERP zamówienia. Natomiast w drugą stroną przechodzą niezbędne informacje o towarach, cenach i stanach magazynowych.

### Automatyzacja procesu obsługi zamówień w ERP.

Automatyzacja procesu obsługi zamówień w systemie ERP sprawia, że cała operacja przebiega niemal bez udziału pracowników. Wyobraź sobie, że zamówienie ze sklepu internetowego automatycznie spływa do systemu, który sprawdza czy towar jest na stanie, rezerwuje go, sprawdza czy zamówienie zostało opłacone i zleca przygotowanie wysyłki. Pierwszy kontakt pracownika z zamówieniem następuje dopiero wtedy, gdy następuje jego pobranie z półki. Cała reszta odbywa się za kulisami – szybko i bezbłędnie.

### Usprawnienie kompletacji za pomocą systemu WMS

Wszystko zaczyna się, które magazynier dostaje na przenośny terminal zlecenie kompletacji.  WMS dokładnie wie, gdzie znajduje się każdy produkt w magazynie. System automatycznie wyznacza ścieżkę magazyniera, prowadząc do wszystkich potrzebnych produktów. Dzięki temu nie tracimy czasu na szukanie, co znacząco skraca czas kompletacji. Kliknięciem na kod kreskowy magazynier potwierdza pobranie towaru, co minimalizuje liczbę pomyłek.

### Integracja z firmami kurierskimi i spedytorami

Integracja ERP z firmami kurierskimi i spedytorami umożliwia sklepowi automatyzację procesów związanych z wysyłką zamówień. Dzięki bezpośredniemu połączeniu systemu ERP z API przewoźników, możliwe jest generowanie etykiet wysyłkowych, śledzenie przesyłek w czasie rzeczywistym oraz automatyczne przekazywanie informacji o statusie przesyłki do klienta.

### Obsługa zwrotów

Zamiast ręcznego zarządzania zwrotami, które może być czasochłonne i podatne na błędy, system ERP automatycznie zarządza całą operacją, co pozwala na sprawniejszą i bardziej przejrzystą obsługę. Załóżmy, że klient chce zwrócić zakupiony produkt. Zaczyna od zgłoszenia zwrotu poprzez swoje konto w sklepie internetowym. Po odebraniu paczki, magazynier skanuje kod kreskowy na zwracanym produkcie, co pozwala sprawdzić, czy towar zgadza się z dokumentacją, a system automatycznie aktualizuje stany magazynowe i generuje odpowiednie dokumenty.

### Obsługa reklamacji

Obsługa reklamacji w e-commerce zintegrowanym z systemem to proces, który w praktyce staje się bardziej przejrzysty i uporządkowany. Wyobraźmy sobie sytuację: klient zgłasza reklamację wadliwego produktu np. przez formularz na stronie internetowej. Gdy reklamacja zostaje zgłoszona, system ERP otwiera kartę reklamacji. Reklamacja zostaje przypisana do odpowiedniego zamówienia, produktu ( a nawet partii produktu) oraz klienta. Na podstawie ustalonego obiegu system nadzoruje kolejne kroki reklamacji. Sprawa reklamacji nie zostanie zamknięta, dopóki cała sytuacja nie zostanie wyjaśniona zgodnie z procedurą. Jeśli przykładowo zostanie uzgodniona wymiana wadliwego produktu na nowy,  system będzie nadzorował utworzenie odpowiednich dokumentów.

### Zaopatrzenie w systemie ERP dla sklepów internetowych

W firmie handlowej, precyzyjne zarządzanie zapasami jest niezbędne, aby uniknąć zarówno braków, jak i nadmiarów. ERP sprawnie oblicza asortyment i wielkość zamówienia na podstawie rotacji, czasu dostawy oraz stanów minimalnych, co pozwala na utrzymanie odpowiedniego poziomu zapasów. Proces wyliczenia uwzględnia także sezonowość oraz minima logistyczne, czyli minimalne ilości zamawiane ze względu na koszty transportu czy wymogi dostawcy. System Na podstawie tych wyliczeń system ERP, generuje zamówienia do dostawców oraz nadzoruje ich realizację.

„Zamówienie pod zamówienie” to model, w którym zamówienia do dostawcy są składane dopiero po otrzymaniu zamówienia od klienta. Jest to szczególnie użyteczne dla produktów o niskiej rotacji lub spersonalizowanych. Obsługa procesu w ERP obejmuje automatyzację przyjęcie zamówienia od klienta, złożenie zamówienia u dostawcy i monitorowanie realizacji, aż po dostawę do klienta.

## Zaawansowane procesy logistyczne w systemach ERP dla e-commerce

### Dropshipping

Dropshipping to model biznesowy, w którym sprzedawca nie trzyma towarów na stanie, lecz przekazuje zamówienie od klienta bezpośrednio do dostawcy, który wysyła produkt prosto do odbiorcy. Przykładem może być sklep internetowy, który sprzedaje elektronikę, ale nie posiada jej na magazynie. Gdy klient zamawia laptopa, sklep przekazuje zamówienie do hurtowni, a ta wysyła sprzęt bezpośrednio do klienta. Dzięki systemom ERP, procesy takie jak fakturowanie, śledzenie zamówień czy zarządzanie stanami magazynowymi są w pełni zautomatyzowane i zintegrowane, co znacznie ułatwia operacje dropshippingowe.

### Cross-docking

W cross-dockingu towar trafia na magazyn firmy e-commerce, ale nie zostaje umieszczony na półkach. Od razu po przyjeździe jest sortowany i przekazywany dalej do pakowania dla konkretnego klienta. Magazyn staje się więc miejscem szybkiej przesiadki, a nie długoterminowego przechowywania. ERP automatyzuje proces od zamówienia klienta do zamówienia u dostawcy. Moduły WMS odgrywają tutaj ważną rolę w sterowaniu przepływem towarów. W momencie przyjęcia towaru, zamiast odkładania na półkę, jest on albo bezpośrednio pakowany do paczki dla odbiorcy, albo odkładany do specjalnej strefy, gdzie następnie jest pakowany i wysyłany do odbiorcy.

## Vendo.ERP w e-commerce



Vendo.ERP to kompleksowe rozwiązanie do zarządzania firmą, sprawdzone w obszarze e-commerce.

Dzięki swojej elastyczności i szerokim możliwościom integracji, Vendo umożliwia skuteczne zarządzanie wieloma kanałami sprzedaży online. System automatyzuje procesy, synchronizując dane o produktach, zamówieniach i stanach magazynowych, co pozwala na efektywne zarządzanie operacjami i minimalizację błędów.

Wbudowany moduł zarządzania magazynem WMS i zaawansowane narzędzia generowania zamówień usprawniają procesy logistyczne.

Vendo wspiera również zaawansowaną analitykę, co pomaga firmom podejmować lepsze decyzje w dynamicznym środowisku e-commerce.

