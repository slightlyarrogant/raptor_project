# System DMS - jak działa ten program do zarządzania dokumentami

# System DMS – rozwiązanie do efektywnego zarządzania dokumentami

## Co to jest DMS?

DMS – System zarządzania dokumentami (ang. Document Management System) – oprogramowanie dla firm, pozwalające na przetwarzanie dokumentów w ramach organizacji. Przetwarzanie obejmuje zarówno dokumenty wewnętrzne, dotyczące współpracy różnych obszarów funkcjonalnych organizacji, jak również dokumenty napływające od podmiotów zewnętrznych (np. faktury, zamówienia od odbiorców).



## Dla kogo jest DMS?

Tak naprawdę DMS jest  przydatny w organizacjach, w których procesy są powtarzalne i nad danym dokumentem (formularzem) pracuje wiele osób. Każda z nich pracuje nad dokumentem na swoim poziomie kompetencji, a następnie przekazuje go kolejnym pracownikom.

## Działanie systemu

Po pierwsze trzeba zdefiniować rodzaje procedowanych dokument wraz formularzami zawierającymi odpowiednie pola. Na przykład mogą być to faktury od dostawców, reklamacje, wnioski urlopowe, umowy z odbiorcami. Po drugie definiujemy ścieżkę obiegu dokumentu. Najwygodniej jest, jeśli definiowanie takiej ścieżki odbywa się przy pomocy graficznego narzędzia typu BPMN (Business Process Model and Notation). Daje to możliwość określenia  kroków, zdarzeń i logiki realizacji procesu biznesowego.

Po trzecie obieg powinien być zaprojektowany jest tak, aby umożliwić sprawny przepływ i właściwą komunikację pomiędzy różnymi uczestnikami procesu. W ramach systemu DMS, każdy dokument posiada sygnaturę. Informacje w sygnaturze mogą być definiowane w ustawieniach systemu. Dzięki systemowi DMS organizacja ma dostęp szybki dostęp do informacji o procedowanych dokumentach. U kogo aktualnie się znajdują, czy są jakieś opóźnienia, jak długo trwa proces.

## Jakie są funkcje DMS?

### Tworzenie i przechowywanie dokumentów

Dokumenty mogą być tworzone bezpośrednio w systemie DMS lub importowane z innych źródeł, takich jak skanery, e-maile czy inne aplikacje. Dokumenty są przechowywane w centralnej bazie danych. System DMS zapewnia odpowiednie formatowanie i metadane, które pomagają w organizacji i późniejszym wyszukiwaniu dokumentów.

### Indeksowanie i metadane

Każdy dokument jest indeksowany na podstawie treści i metadanych (takich jak tytuł, autor, data utworzenia, typ dokumentu). Indeksowanie umożliwia szybkie i dokładne wyszukiwanie dokumentów. Metadane są to informacje dodatkowe, które opisują dokument. Mogą obejmować kategorie, tagi, słowa kluczowe, daty, autorów itp.

### Wyszukiwanie i szybki dostęp do dokumentów

Użytkownicy mogą szybko znaleźć potrzebne dokumenty za pomocą zaawansowanych funkcji wyszukiwania. Wyszukiwanie może być oparte na pełnotekstowym indeksowaniu, metadanych, filtrach i innych kryteriach. Dostęp do dokumentów jest kontrolowany przez system uprawnień i autoryzacji. Użytkownicy mają dostęp tylko do tych dokumentów, do których mają uprawnienia.

### Przepływ pracy (Workflow)

System DMS może automatyzować procesy związane z obiegiem dokumentów, takie jak zatwierdzanie, recenzowanie, udzielanie zgód czy archiwizacja. Procesy te mogą być zdefiniowane za pomocą reguł i schematów. Użytkownicy są powiadamiani o zadaniach i terminach związanych z dokumentami, co usprawnia współpracę i zapewnia terminowe realizowanie zadań.

### Bezpieczeństwo i kontrola dostępu

System DMS pozwala na zarządzanie uprawnieniami użytkowników do tworzenia, edytowania, usuwania i przeglądania dokumentów. Uprawnienia mogą być przypisywane na poziomie użytkownika, grupy lub roli. System DMS rejestruje wszystkie operacje na dokumentach, co umożliwia audytowanie i śledzenie, kto i kiedy dokonał zmian w dokumentach.

## Korzyści

- Poprawa terminowość obiegu dokumentu, w wyniku założonych norm czasowych na każdy etap,
- Szybszy dostęp do informacji, ponieważ wystarczy jedno lub kilka kliknięć,
- Usprawniony obieg informacji pomiędzy działami. Krótko mówiąc, sprawy idą „jak po sznurku”,
- Brak spraw zaginionych i zapomnianych, ponieważ każda ważna sprawa jest w rejestrze i system przypomina o realizacji.

## DMS jako część systemu ERP/CRM

W przedsiębiorstwach DMS jest częścią większych systemów służących do zarządzania firmą takich jak CRM czy ERP. Wynika to z tego, że działa pomiędzy różnymi działami procedując dokumenty mające wpływ na operacje gospodarcze. Przykładowo:  Obieg dokumentu kosztowego łączy różne działy, ponieważ zaczyna się od akceptacji merytorycznej przez zamawiającego, przez dekretację w księgowości i zwolnienie do płatności. Obieg zapotrzebowania materiałowego kończy się wystawieniem zamówienia do dostawcy. Reklamacja jest procedowana i może wiązać się z pojawieniem się dokumentów magazynowych i korekt faktur. Dlatego ważne jest aby móc przejść od formalnych dokumentów systemu ERP do procesu i w drugą stronę.

