Rejestry VAT
Metadata

url: http://192.168.33.19/master/docs/company/instrukcje-stanowiskowe/standarodwe/rejestry-vat
scraped_at: 2024-09-05T12:16:29.719274
last_updated: 2024-09-05T12:16:29.719435
parent_id: 21c021b76586e248072c806c95187f09
path: aPaczka Plugin/Dobre praktyki/Szkolenia - B2B/Zestawienie webinaria/Zestawienie eSzkolenia/Inter stal/Handel/Magazyn/Praca z czytnikiem/Rozliczenie produkcji/Ustawienia Przyjmowanie Towaru na pakowaniu/Laguna/Analizy/Okucia/Montan stal/Rejestry VAT
meta_tags: ['rejestru', 'dokumentów', 'deklaracji', 'jest', 'rejestrów', 'rysunek', 'dokumentu', 'sprzedaży', 'zakupu', 'dokumenty']

Content
Rejestry VAT
e-Deklaracje
Moduł Księgowy VENDO.ERP to również kompletne rozwiązanie dotyczące obsługi i rozliczania podatku VAT – Rejestry VAT VENDO.ERP oraz moduł e-Deklaracji zapewniający automatyzację w przygotowaniu i wysyłce deklaracji podatkowych i plików JPK.
Konfiguracja
Przed przystąpieniem do generowania deklaracji wysyłanych do urzędu skarbowego konieczne jest dokonanie niezbędnych ustawień.

Podstawowa konfiguracja to wgranie do systemu pliku plugina a następnie instalacja na Bazie danych zakładki e-deklaracji, która odpowiada za generowanie deklaracji.
Kolejnym bardzo istotnym parametrem konfiguracji jest weryfikacja ,czy podczas definiowania ustawień związanych z danymi firmy zostały uzupełnione informacje dotyczące Danych urzędowych. To właśnie z tego miejsca będą one w późniejszym czasie pobierane podczas generowania deklaracji.
Bardzo ważnym polem podczas definiowania danych urzędowych jest określenie numeru Urzędu skarbowego, do którego przesyłana będzie deklaracja. Informacje o numerze kodów urzędów Skarbowych, dostępne są na stronie http://www.boinet.one.pl/KodyUS.pdf. Zdefiniowanie numeru urzędu pozwoli na przyporządkowanie właściwej nazwy podczas generowania deklaracji VAT-7. System VENDO.ERP w swojej bazie posiada informacje o wszystkich dostępnych urzędach na terenie kraju. Wprowadzenie kodu Urzędu Skarbowego, pod który podlega Firma, odbywa się z poziomu Danych Firmowych. Aby tego dokonać należy:
Wejść w menu Ustawienia > Główne > Parametry Pracy > Ogólne > Dane firmy [Pokaż Dialog]
Zakładka Dane Urzędowe
Pole Urząd Skarbowy, należy wprowadzić czterocyfrowy kod Urzędu Skarbowego, kody urzędu dostępne są na stronie internetowej (rysunek poniżej).




Rysunek 1 Dane Urzędowe - definiowanie nr Urzędu
• Kolejnym punktem konfiguracyjnym (przed przystąpieniem do generowania deklaracji) jest nadanie stosownych uprawnień. Uprawnienia te pozwalają na dostęp do zakładek znajdujących się w module Rejestr VAT e-Deklracje. Aby nadać uprawnienia do zakładek należy: - W module Pracownicy wybrać zakładkę Pracownicy > zakładka pozostałe dane > Uprawnienia - W sekcji Kategoria wybrać zakładkę eDeklaracje. Nadanie uprawnień odbywa się poprzez zaznaczenie checkboxa obok pozycji z deklaracją która ma być dostępna dla definiowanego pracownika.

Rysunek 2 Nadanie uprawnień – eDeklaracje
Uprawnienia te wiążące są jedynie w przypadku, gdy użytkownik posiada uprawnienie Dostępu do rejestru VAT.
Obsługa e-Deklaracji
Na podstawie rejestrów VAT i zapisów w nich zawartych (przeniesione faktury, wpisy ręczne) mamy możliwość przejrzenia przygotowanej przez system deklaracji (w postaci gotowego raportu), a następnie jej podpisania i wysłania drogą elektroniczną bezpośrednio do US. Wszystkie dane na potrzeby wypełnienia deklaracji system pobiera z rejestrów VAT (i ustawień firmy w systemie), dlatego w przypadku jakichkolwiek pomyłek, stosownych poprawek możemy dokonać w rejestrach (bądź w ustawieniach). Aktualnie system VENDO.ERP umożliwia wysyłkę elektroniczną m.in. deklaracji:

VAT-7 (wersja 20),
VAT-7K (wersja 14),
VAT-UE,
VAT-UEK.

Wersje deklaracji są na bieżąco aktualizowane zgodnie z wymogami MF. Wszystkie dane zawarte w deklaracjach możemy zweryfikować w rejestrach oraz raportach rejestrów VAT. Identycznie sytuacja wygląda z raportami JPK_VAT, które są elektronicznym odzwierciedleniem zagregowanych danych z rejestrów. System umożliwia ich automatyczne przygotowanie, a po zaakceptowaniu przez użytkownika, podpisanie i wysłanie do MF drogą elektroniczną. Obsługiwane jest pobranie i zapisanie w systemie dokumentu UPO potwierdzającego poprawność wysyłki. Aby dokonać wysłania dokumentów elektronicznych JPK_VAT oraz deklaracji VAT (wtedy, kiedy nie jest to osoba fizyczna) wymagane jest posiadanie aktualnego kwalifikowanego podpisu elektronicznego.

Rysunek 3 Deklaracje podatkowe i JPK
Deklaracja VAT-7
Przed przystąpieniem do generowania deklaracji VAT-7 w pierwszej kolejności należy uzupełnić kod Urzędu Skarbowego, do którego przesyłana będzie deklaracja. Generowanie plików JPK odbywa się na podstawie wystawionych dokumentów sprzedażowych oraz wprowadzonych dokumentów zakupowych przeniesionych do rejestrów VAT. Generowanie Deklaracji VAT-7 dostępne jest dla Firmy, która posiada licencję do modułu KH.
Aby wygenerować deklarację VAT-7 należy w menu głównym odnaleźć sekcję Rejestr VAT a następnie kliknąć w zakładkę e-Deklaracje. Po wyborze właściwej pozycji na liście dostępnych deklaracji należy wskazać okres, dla którego generowane będzie zestawienie.

Rysunek 4 Wybór wersji deklaracji VAT
Po wygenerowaniu pliku pokazuje się okno, w którym mamy możliwość weryfikacji poprawności wszystkich zebranych danych. Sprawdzony i wygenerowany plik należy zapisać do bufora.
Lista wszystkich plików deklaracji VAT (oraz JPK), które zostały wygenerowane w systemie VENDO.ERP widoczna będzie na liście w zakładce e-Deklaracje. W celu ułatwienie weryfikacji aktualnego statusu przypisanego do pliku, dla każdego ze statusów zdefiniowany został konkretny kolor. Dla deklaracji wysłanych - zielony, dla zatwierdzonych - biały, dla niezatwierdzonych – niebieski, oraz dla błędnych - czerwony (rysunek poniżej). Na liście znajdują się również szczegółowe informacje dotyczące wygenerowanego pliku.

Rysunek 5 e-Deklaracje - lista wygenerowanych plików
Metodą na weryfikację poprawności wygenerowanych danych jest raport. Daje on możliwość porównania danych z deklaracji VAT-7 z deklaracją JPK. Opcja ta dostępna jest spod konkretnej deklaracji VAT-7, okna JPK - Vat, po kliknięciu opcji Funkcje > Raport Porównaj z VAT.
Po wygenerowaniu raportu porównania system wyświetli wyniki z pozycjami porównującymi dane z deklaracją VAT-7 oraz aktualnym zestawieniem na Rejestrze VAT sprzedaży/zakupu. Dane te mogą minimalnie różnić się od siebie, gdyż wartości generowane w deklaracjach JPK prezentowane są z zaokrągleniem groszowym, natomiast VAT-7 z zaokrąglaniem do pełnych złotych.
Wysyłka VAT-7 możliwa jest tylko dla zatwierdzonych dokumentów. Należy tego dokonać poprzez funkcję Zatwierdź po wyborze konkretnej deklaracji VAT-7. W celu potwierdzenia iż przesłany plik został zarejestrowany na serwerze urzędu pobieramy plik UPO (Urzędowe Potwierdzenie Odbioru).
Korekta Deklaracji VAT-7
Wykonanie korekty dla deklaracji VAT-7 polega na powtórnym wygenerowaniu formularza z poprawnymi danymi a następnie zaznaczenie check boxa obok pozycji nr [7] (rysunek poniżej). Końcowym etapem wygenerowanej korekty jest zatwierdzanie dokumentu a następnie przesłanie go do zdefiniowanego wcześniej Urzędu Skarbowego.

Rysunek 6 Korekta deklaracji VAT-7
Generowanie deklaracji VAT-UE
W przypadku, gdy kontrahent zajmuje się importem/exportem towarów do krajów UE konieczne jest wygenerowanie deklaracji VAT-UE. Proces generowania deklaracji jest bardzo zbliżony do wyżej opisanego i przebiega następująco:

W module Rejestr VAT wybrać zakładkę e-Deklaracje,
Kliknąć w ikonę globusa znajdująca się w lewym górnym oknie programu a następnie wybrać zakładkę VAT ,
Z rozwijanej listy wybrać pozycję VAT-UE.

Generowanie deklaracji odbywa się na podstawie dokumentów przeniesionych wcześniej do rejestru sprzedaży dla faktur wewnątrzunijnych. Po wyborze pozycji VAT-UE na liście dostępnych pozycji należy określić okres, dla którego generowane będzie zestawienie. Po wygenerowaniu deklaracji informacje dotyczące sumarycznych wartości wystawionych dokumentów i numerach NIP kontrahentów, u których wykazane były transakcje, zawarte będą w zakładce Dokumenty na formularzu deklaracji. W przypadku, gdy dla danego kontrahenta wystawione było „n” faktur, informacja o ich wartości prezentowana będzie sumarycznie. Dla każdego kontrahenta, w stosunku do którego w systemie zarejestrowane były transakcje, informacja o obrotach prezentowana będzie w oddzielnym rekordzie wraz z informacją o jego NIP-ie oraz sumarycznej wartości wystawionych dokumentów.

Rysunek 7 VAT-UE - lista dokumentów
Korekty dla deklaracji Vat-UE
W sytuacji, gdy na przesłanej przez użytkownika deklaracji wystąpi błąd, istnieje możliwość wygenerowania korekty. Generowanie korekty możliwe jest pod warunkiem, iż pierwotny dokument został wystawiony a następnie zatwierdzony oraz wysłany z systemu VENDO.ERP. Opcja korekty dostępna jest w oknie pierwotnej deklaracji VAT-UE. Po kliknięciu klawisza Funkcje > Generuj korektę system utworzy deklarację korekty VAT-UE.
Po wygenerowaniu korekty dla deklaracji użytkownik będzie miał możliwości weryfikacji jakie dane zostały skorygowane. Na formularzu korekty prezentowany jest stan przed i po korekcie. Jeśli wszystkie dane są poprawne tak wypełniony dokument należy zapisać, zatwierdzić i następnie przesłać.

Rysunek 8 VAT-UE – korekta
Pozostałe struktury JPK System VENDO.ERP przygotowany jest standardowo do tworzenia oraz wysyłania następujących plików JPK:

JPK_FA (wersja 3)

Dane do JPK Faktury VAT, generowane są spod modułu Dokumenty, z poziomu listy dokumentów Faktur sprzedażowych (FV). Użycie funkcji Generuj JPK Faktury, pozwoli użytkownikowi na wyeksportowanie danych do pliku i zapisanie go na dysku we wskazanej lokalizacji. Plik ten, dostosowany jest do specyfikacji Ministerstwa Finansów. Standardowo możliwość generowania wszystkich plików JPK znajduje się w panelu Rejestry VAT > e-Deklaracje: ikona e-Deklaracje > JPK > Faktury VAT.

Rysunek 9 Wybór deklaracji JPK

JPK_MAG

Plik JPK Magazynowy, generowany jest spod modułu Deklaracje, z poziomu zakładki e-Deklaracje - magazyn. Innym miejscem na wygenerowanie stosownego pliku jest moduł e-deklaracji w rejestrze VAT (jest to miejsce, gdzie zawarty jest dostęp do wszystkich struktur JPK, w tym tych „na żądanie”). System eksportuje dane o dokumentach magazynowych. Dane dotyczą konkretnego magazynu (jest on wybierany z listy podczas generowania pliku) oraz określonego przez Użytkownika okresu (zakresu miesięcy) dokumentów magazynowych.

JPK_KR

Pliki JPK_KH generujemy spod modułu e-Deklaracje zamieszczonego w Rejestrach VAT. Zakres i struktura danych dotyczy zapisów księgowych z Księgi. System umożliwia wyeksportowanie do pliku również zapisów znajdujących się w buforze Księgi.
Wymienione pliki kontrolne tworzone są automatycznie na podstawie danych z dokumentów źródłowych, generowane w systemie w postaci elektronicznej. Istnieje możliwość ich zapisywania zgodnie z wytycznymi MF.
Dostęp do poszczególnych struktur JPK lub deklaracji warunkują uprawnienia systemowe. Jeżeli Użytkownik nie widzi wymienionych wyżej wersji deklaracji VAT lub struktury JPK, wówczas najprawdopodobniej nie posiada stosownych uprawnień.
W przypadku pliku JPK_WB należy mieć na uwadze, iż powinien on zostać wygenerowany przez banki obsługujące rachunki bankowe Klienta.
Wymieniony wyżej zestaw deklaracji i struktur JPK został opisany na moment przygotowywania niniejszego opracowania. Zgodnie ze zmianami przygotowywanymi przez MF od dnia 01 lipca 2020 r. system VENDO.ERP będzie w pełni obsługiwał nowe struktury JPK_V7M i JPK_V7K we wskazanych prawem terminach.
Generowanie pliku JPK
Po wyborze właściwej pozycji na liście dostępnych deklaracji JPK należy określić okres, dla którego generowane będzie zestawienie.

Rysunek 10 Wybór okresu dla generowanego pliku
Po wygenerowaniu pliku pokazuje się okno, w którym mamy możliwość weryfikacji poprawności wszystkich zebranych danych. Sprawdzony i wygenerowany plik należy zapisać do bufora a następnie zatwierdzić. Wysyłka JPK możliwa jest tylko dla zatwierdzonych plików.
Potwierdzeniem właściwej wysyłki i rejestracji pliku na serwerze Urzędu Skarbowego jest pobrany przez użytkownika plik UPO (Urzędowe Potwierdzenie Odbioru).
Sprzedaż
Informacje ogólne
Moduł rejestrów VAT zawiera ewidencje dokumentów potrzebnych dla obliczenia sum podatku należnego i naliczonego w danym okresie. Rejestry VAT dzielimy na dwie podstawowe kategorie: sprzedaż (dla faktur sprzedaży FV, ZA) i zakup (dla dokumentów faktur zakupu, kosztowych itp.). W tym miejscu omówiony zostanie rejestr sprzedaży.
Ilość rejestrów VAT jest dowolna i jest konfigurowana osobno na każdy rok księgowy. W zalecanej konfiguracji tworzymy tylko jeden rejestr VAT dla rejestracji podatku należnego (sprzedaż). W przypadku konieczności utworzenia dodatkowych rejestrów, mamy oczywiście taką możliwość w słownikach systemowych programu lecz nie jest to zalecane (ze względu na automatyzację tworzenia deklaracji VAT i JPK_VAT).
System VENDO.ERP posiada duże możliwości filtrowania. Pozwala to zobaczyć wszystkie dokumenty na jednej liście, a jednocześnie podzielić je kategorie według zawartych w nich danych.
Dla każdego z rejestrów możliwe jest na przykład filtrowanie dokumentów w zakresie przedstawionym na poniższym rysunku, czyli wg typów transakcji.

Rysunek 11. Filtrowanie po rodzaju operacji VAT dla sprzedaży
Wszystkie dokumenty przenoszone do rejestrów mają określony typ transakcji, który w rejestrach VAT dla sprzedaży obejmuje: sprzedaż krajową, wewnątrzunijną DT, export towarów, export usług w UE i poza UE, transakcje trójstronne, WNT, import towarów, import usług w UE i poza UE, taxfree, a także dodatkowe kategorie związane z art. 14.5 ustawy, art. 111.6 ustawy, czy wewnątrzwspólnotowym nabyciem środków transportu lub paliw silnikowych (historycznie dostępne są też opcje związane z krajowym odwrotnym obciążeniem zgodnie z art. 17 ust 1 pkt. 5 ustawy, odwrotnym obciążeniem zgodnie z art. 17 ust 1 pkt. 7 ustawy, odwrotnym obciążeniem zgodnie z art. 17 ust 1 pkt. 8 ustawy). Typy transakcji odwzorowywane są z ustawień dokumentów wprowadzonych do systemu. Na etapie wprowadzania użytkownik wskazuje jaki jest to typ dokumentu (np. dla faktury VAT sprzedaży określamy, czy jest krajowa, wewnątrzunijna WDT, exportowa towarów, exportowa usług w UE / poza UE itp.) Dzięki takiemu rozwiązaniu w rejestrach VAT otrzymujemy strukturę, z której potem będziemy w stanie z automatu wygenerować podsumowanie dla deklaracji VAT bądź JPK.
Jak wspomniano, dokumenty przenoszone są do rejestru VAT automatycznie za pomocą stosownej funkcji Księgowość > Przenieś wszystkie / Przenieś zaznaczone dokumenty do rejestru VAT dostępnej z listy w module Dokumenty, bądź bezpośrednio z formularza danego dokumentu. W momencie przenoszenia użytkownik określa trzy parametry:

Rysunek 12 Parametry przenoszenia dokumentów do rejestru VAT
1/ wybiera rejestr VAT do którego ma trafić dokument;
2/ wybiera miesiąc deklaracji VAT, w której ma znaleźć się dokument. Program daje możliwość zastosowania miesiąca ustalonego (na sztywno zdefiniowanego przez użytkownika, wówczas wszystkie zaznaczone dokumenty trafią do tego miesiąca danego rejestru VAT), według daty operacji (dokumenty trafią do miesiąca wskazanego w dacie operacji konkretnego dokumentu), według daty płatności (dokumenty trafią do miesiąca wskazanego w dacie płatności konkretnego dokumentu). Najczęściej w przypadku dokumentów sprzedaży stosuje się miesiąc ustalony. Ponadto VENDO.ERP umożliwia przenoszenie dokumentów do miesiąca przyszłego. Wówczas, dokument trafia do deklaracji VAT określonej miesiącem, w którym ma miejsce odliczenia podatku (takie dokumenty nie będą uwzględniane w bieżącej deklaracji VAT (raporcie JPK), tylko w deklaracji / JPK odpowiadającej miesiącowi określonemu na karcie rejestru VAT);
3/ wybiera kontrahenta:

ustawienie Domyślny (system domyślnie przypisuje kontrahenta K1),
K1 (pierwszy kontrahent na dokumencie, w przypadku dokumentów sprzedaży jest to nabywca),
K2 (drugi kontrahent na dokumencie, w przypadku dokumentów sprzedaży jest to odbiorca).

W ramach rejestrów VAT mamy możliwość skorzystania z szeregu filtrów pozwalających na wyszukanie tych dokumentów, które nas interesują, np. tylko korekt lub tylko dokumentów. W związku z powyższym, niepotrzebne jest tworzenie odrębnych rejestrów np. dla korekt dokumentów, gdyż możemy je w bardzo prosty sposób wyszukać, a ponadto korekty zawsze wystawiane są w odrębnym ciągu numeracyjnych od pozostałych faktur. W ramach dostępnych filtrów do dyspozycji są także m.in.: filtry wg rodzajów dokumentów, wg rodzajów transakcji VAT, rodzajów nabywcy.
Zapisy w rejestrach VAT możemy dodawać również ręcznie. Nie korzystamy wówczas z przenoszenia konkretnego dokumentu, nie musimy go nawet wprowadzać. Wystarczy wejść w moduł Rejestry VAT, wybrać typ „sprzedaż” i konkretny rejestr oraz przycisnąć przycisk Dodaj lub klawisz [Insert]. W ten sposób omijamy skojarzenie dokumentu z rejestrem VAT, co jednak nie jest pożądane (i zalecane). Jest to jednak przydatne w pierwszym miesiącu pracy na programie, kiedy musimy uzupełnić rejestr VAT o dokumenty nieodliczone w poprzednim systemie. Ponadto wpisem ręcznym w rejestrze uzupełniamy informacje dla typów transakcji, które nie dotyczą dokumentów (faktur) np. Kwota podatku należnego objętego od towarów i usług objętych spisem z natury. Należy pamiętać, że taki „wpis z ręki” nie ma żadnego odzwierciedlenia w Księdze Handlowej, dlatego też, jeżeli to konieczne, należy odpowiednie księgowania nanieść Poleceniem Księgowania w stosownym dzienniku księgowym.
Należy w tym miejscu zwrócić uwagę na fakt, iż przed wydrukowaniem Rejestrów VAT powinny zostać one zrenumerowane, aby wpisy zostały ułożone chronologicznie wg dat.
Na szczególną uwagę w rejestrach sprzedaży zasługują transakcje dotyczące zakupu wewnątrzwspólnotowego oraz importu. Podczas wprowadzania pozycji tego typu dokumentów system posiada informacje na kartotekach towarów, jakie stawki VAT przyporządkowane są danemu towarowi lub usłudze.

Rysunek 13. Dialog dodawania nowej pozycji towarowej na dokumencie FZ WNT
Użytkownik widzi ją w nawiasie obok stawki VAT wymuszonej przez typ transakcji pierwotnego dokumentu (jak widać na powyższym rysunku zastosowana stawka VAT to 0% natomiast stawka VAT dla celów rozliczenia VATu należnego i naliczonego to 23%). Po zamknięciu dokumentu, jest on gotowy do przeniesienia do rejestru VAT. Dokonujemy tego identycznie jak w przypadku dokumentów krajowych, jak opisano wcześniej. Różnica w oknie dialogowym dotyczy rejestrów VAT do jakich przenieść dokument. System automatycznie generuje dwa wpisy w rejestrach VAT – jeden w rejestrze sprzedaży (VAT należny), drugi w rejestrze zakupu (VAT naliczony).

Rysunek 14 Dialog przenoszenia dokumentu FZ WNT do rejestrów VAT należnego i naliczonego
Po dokonaniu przeniesienia dokumentu do rejestrów VAT zostaną utworzone wpisy jednocześnie w rejestrze sprzedaży (jako wewnątrzwspólnotowe nabycie towarów WNT) oraz w rejestrze zakupu (jako zakup pozostały). Nie ma potrzeby wykonywania żadnych dodatkowych czynności (tworzenia dodatkowych dokumentów itp.).
Co do zasady dokumenty są przenoszone do obydwu rejestrów VAT jednocześnie (sprzedaży i zakupu) w miesiącu wystawienia dokumentu zakupowego (lub wg. wskazanego miesiąca odliczenia VAT). W przypadku, kiedy miesiąc dla VATu naliczonego jest inny niż miesiąc dla VATu należnego (daną fakturę musimy wykazać w deklaracji VAT jako VAT należny, ale nie mamy prawa do odliczenia VATu w tym samym miesiącu), wówczas możemy zmienić (edytować) miesiąc odliczenia w VAT danej faktury. Możemy to zrobić już po przeniesieniu dokumentu do rejestrów VAT. Wchodzimy w rejestr sprzedaży i odnajdujemy naszą fakturę (np. po numerze). Następnie wchodzimy w kartę rejestru VAT i za pomocą przycisku Funkcje w prawym dolnym rogu karty, wybieramy opcję Edytuj dokument. Możemy też wejść w dany dokument zakupu i stąd w kartę rejestru VAT i zapis skojarzony. Jeżeli wyświetlała się karta z rejestru VAT zakupu należy wybrać przycisk Funkcje i wybrać opcję Pokaż zapis skojarzony.

Rysunek 15. Edycja miesiąca deklaracji VAT dla VATu należnego
Dalej, w polu Miesiąc deklaracji zmieniamy miesiąc wykazania danego dokumentu w deklaracji VAT.
Funkcje zakładki Sprzedaż
Użytkownik systemu ma dostęp do standardowych filtrów związanych z zakładką. Może w tym miejscu zawęzić dokumenty rejestru sprzedaży do:

Miesiąca - okres ewidencji VAT,
Dat Od – Do – zakres dat wystawienia dokumentów,
Transakcja VAT – rodzaj transakcji po stronie sprzedaży,
Nazwa rejestru – wybór konkretnego rejestru lub wszystkie rejestry sprzedaży,
Rodzaj nabywcy – firma, osoba fizyczna, wszystkie,
Rodzaje dokumentów – dokument, korekta, wszystkie,
Automatyczne – dokumenty wygenerowane automatycznie (poprzez przeniesienie dokumentów do rejestru VAT,
Ręczny – dokumenty utworzone ręcznie w zakładce Sprzedaż (funkcja wywołana naciśnięciem klawisza [Insert]) .


Rysunek 16 Zakładka Sprzedaż
W zakładce Sprzedaż dostępne są następujące czynności:

Wpis „ręczny” - Użytkownik może dołączyć w sposób ręczny nowy wpis do ewidencji VAT (klawisz [Insert]). W tym przypadku nie korzysta z funkcji przenoszenia konkretnego dokumentu na kartę rejestru VAT. Takie dołączenie wpisu do rejestru skutkuje tym, że nie jest on w żaden sposób skojarzony z dokumentem, nie ma też żadnego odzwierciedlenia w Księdze Handlowej. Funkcjonalność tą wykorzystuje się w pierwszym miesiącu pracy na programie, kiedy musimy uzupełnić rejestr VAT o dokumenty nieodliczone w poprzednim systemie. Ponadto wpisem ręcznym w rejestrze uzupełniamy informacje dla typów transakcji, które nie dotyczą dokumentów (faktur) np. Kwota podatku należnego objętego od towarów i usług objętych spisem z natury.
Edycja danych na karcie rejestru VAT - wybierając kartę Rejestru VAT można ją wyedytować poprzez menu Funkcje > Edytuj dokument. W tym miejscu możliwe jest również poprawienie danych zapisu pierwotnego. Dotyczy to transakcji zakupów wewnątrzunijnych i importowych, dla których podczas przenoszenie do ewidencji VAT powstaje równocześnie wpis po stronie VATu naliczonego i należnego. Do tego celu używa się opcji Funkcje > Pokaż zapis pierwotny > Funkcje > Edytuj dokument.
Usunięcie wpisów – funkcja grupowa dostępna bezpośrednio z zakładki Sprzedaż np. po zaznaczeniu rekordów i menu Funkcje > Usuń pozycje lub dla jednego dokumentu po wyborze karty i menu Funkcje > Usunięcie zapisu.
Sprawdzanie klientów zaznaczonych rejestrów jako podatników VAT,
Renumeracja wszystkich rejestrów – funkcja która w sposób chronologiczny porządkuje zapisy w rejestrach sprzedaży (wg daty wystawienia dokumentu) i wpisuje nowy numer w ewidencji VAT,
Renumeracja wpisów do rejestru – j.w. tylko po wybraniu konkretnego rejestru sprzedaży,
Księgowanie wybranych dokumentów – funkcja księgująca zaznaczone przez Użytkownika dokumenty,
Wydruk rejestru VAT – wydruk dokumentów z rejestru wybranego w polu filtra Nazwa rejestru,
Wydruk wszystkich rejestrów VAT – raport z dokumentami w ewidencji VAT ze wszystkich rejestrów sprzedaży zdefiniowanych w systemie.


Rysunek 17 Wydruk rejestru VAT
Zakup
Informacje ogólne
Rejestry VAT to moduł systemu VENDO.ERP który zawiera ewidencje dokumentów niezbędnych dla obliczenia sum podatku należnego i naliczonego w danym okresie. Istotny w tym miejscu jest podział Rejestrów VAT na dwie podstawowe kategorie: sprzedaż (dla faktur sprzedaży FV, ZA) i zakup (dla dokumentów faktur zakupu, kosztowych itp.). W zależności od potrzeb przedsiębiorstwa definiuje się dowolną Ilość rejestrów VAT, ale ze względu na automatyzację tworzenia deklaracji VAT i JPK_VAT nie jest to zalecane. Lista rejestrów jest konfigurowana osobno na każdy rok księgowy. Domyślna konfiguracja to tylko jeden rejestr VAT dla rejestracji podatku naliczonego (zakup). Definiowanie bardzo szczegółowej listy rejestrów nie jest konieczne ponieważ w ramach rejestrów VAT mamy możliwość skorzystania z szeregu filtrów pozwalających na wyszukanie tych dokumentów, które nas interesują, np. tylko korekt lub tylko dokumentów. W związku z powyższym, niepotrzebne jest tworzenie odrębnych rejestrów np. dla korekt dokumentów, gdyż możemy je w bardzo prosty sposób wyszukać, a ponadto korekty zawsze wystawiane są w odrębnym ciągu numeracyjnych od pozostałych faktur. W ramach dostępnych filtrów do dyspozycji są także m.in.: filtry wg rodzajów dokumentów, wg rodzajów transakcji VAT, rodzajów nabywcy.
Ewidencja VAT po stronie zakupu realizowana jest po wprowadzeniu do systemu dokumentów zakupowych/kosztowych i przeniesienie ich do modułu rejestrów VAT. Przeniesienie dokumentów do rejestrów odbywa się z modułu Dokumenty, z poziomu listy dokumentów. Aby tego dokonać należy zaznaczyć wybrane dokumenty, które mają trafić do rejestru Vat z uwzględnieniem ich rodzaju (kolumna na liście dokumentów: „Eksportowość”). Następnie klikając prawy przycisk myszy należy wybrać opcję: Księgowość > Przenieś zaznaczone dokumenty o rejestru VAT. Wybrany dokument można również przenieść do ewidencji VAT bezpośrednio z formularza danego dokumentu. Po przeniesieniu dokumentów karty rejestrów widoczne będą w module Rejestry VAT, w zakładkach sprzedaż/zakup, w zależności od rodzaju dokumentów.
Wszystkie dokumenty przenoszone do rejestrów VAT mają określony typ transakcji. W ramach rejestru VAT zakupu podstawowe typy zakupu to: zakup towarów i usług ŚToraz zakup towarów i usług pozostały. Typy transakcji odwzorowywane są z ustawień dokumentów wprowadzonych do systemu. Na etapie wprowadzania użytkownik wskazuje jaki jest to typ dokumentu (np. dla faktury VAT zakupu określamy, czy zakup jest krajowy, wewnątrzunijny WNT, czy jest to import towarów, import usług w UE lub poza UE itp.) Dzięki takiemu rozwiązaniu w rejestrach VAT otrzymujemy strukturę, z której potem będziemy w stanie z automatu wygenerować podsumowanie dla deklaracji VAT bądź JPK.
W momencie przenoszenia użytkownik określa trzy parametry:

Rysunek 18 Parametry przenoszenia dokumentów zakupu do rejestru VAT
1/ Rejestr VAT do którego ma trafić dokument (jeżeli rejestr jest jeden dla sprzedaży i jeden dla zakupu, wybór sprowadza się do potwierdzenia danego rejestru);
2/ miesiąc deklaracji VAT , w której ma znaleźć się dokument. Program daje możliwość zastosowania miesiąca ustalonego (na sztywno zdefiniowanego przez użytkownika, wówczas wszystkie zaznaczone dokumenty trafią do tego miesiąca danego rejestru VAT), według daty operacji (dokumenty trafią do miesiąca wskazanego w dacie operacji konkretnego dokumentu), według daty płatności (dokumenty trafią do miesiąca wskazanego w dacie płatności konkretnego dokumentu) lub według miesiąca rejestru VAT – Miesiąc Ustalony (w przypadku dokumentów kosztowych i faktur zakupowych mamy możliwość wskazania w konkretnym przypadku do jakiego miesiąca rejestru VAT ma zostać przeniesiony dokument). Najczęściej w przypadku dokumentów kosztów (KO) lub zakupu towarów na magazyn (FZ) stosuje się miesiąc rejestru VAT wskazywany każdorazowo na dokumencie czyli jest to Miesiąc ustalony. Ponadto VENDO.ERP umożliwia przenoszenie dokumentów do miesiąca przyszłego. Wówczas, dokument trafia do deklaracji VAT określonej miesiącem, w którym ma miejsce odliczenia podatku (takie dokumenty nie będą uwzględniane w bieżącej deklaracji VAT (raporcie JPK), tylko w deklaracji / JPK odpowiadającej miesiącowi określonemu na karcie rejestru VAT);
3/ kontrahenta :

ustawienie domyślny (system domyślnie przypisuje kontrahenta K1, za wyjątkiem dokumentów kosztowych KO, gdzie system domyślnie przypisuje K2),
K1 (pierwszy kontrahent na dokumencie),
K2 (drugi kontrahent na dokumencie, w przypadku dokumentów sprzedaży jest to odbiorca); W przypadku dokumentów kosztowych, generowanych spod karty delegacji do rejestru VAT, przenosimy dokumenty KO/FZ według K2 (kontrahenta z dokumentu kosztowego), gdyż w polu K1 możemy mieć wymienionego pracownika (delegata). Należy tutaj pamiętać o wybraniu opcji „według K2” przy przenoszeniu do rejestrów VAT dokumentów FZ (i innych kosztowych, jeżeli występują).


Rysunek 19 Dokument kosztowy
Zapisy w rejestrach VAT możemy dodawać również ręcznie. Nie korzystamy wówczas z przenoszenia konkretnego dokumentu, nie musimy go nawet wprowadzać. Wystarczy wejść w moduł Rejestry VAT, wybrać typ „sprzedaż” lub „zakup” i konkretny rejestr oraz przycisnąć przycisk Dodaj lub klawisz [Insert]. W ten sposób omijamy skojarzenie dokumentu z rejestrem VAT, co jednak nie jest pożądane (i zalecane). Jest to jednak przydatne w pierwszym miesiącu pracy na programie, kiedy musimy uzupełnić rejestr VAT o dokumenty nieodliczone w poprzednim systemie. Ponadto wpisem ręcznym w rejestrze uzupełniamy informacje dla typów transakcji, które nie dotyczą dokumentów (faktur) np. Kwota podatku należnego objętego od towarów i usług objętych spisem z natury. Należy pamiętać, że taki „wpis z ręki” nie ma żadnego odzwierciedlenia w Księdze Handlowej, dlatego też, jeżeli to konieczne, należy odpowiednie księgowania nanieść Poleceniem Księgowania w stosownym dzienniku księgowym. Powyższe stosujemy również, gdy chcemy wprowadzić do rejestru VAT np. tzw. „VAT z SADu”, kiedy nie mamy żadnego dokumentu typu faktura, zaś w rejestrze ma znaleźć się wyłącznie kwota VAT-u z niniejszej transakcji.
Należy pamiętać, że przed wydrukowaniem Rejestrów VAT powinny zostać one zrenumerowane, aby wpisy zostały ułożone chronologicznie wg dat.
Zakupy wewnątrzwspólnotowe i importowe
Wewnątrzunijne dokumenty zakupu (zarówno na magazyn - FZ, jak i pozostałych kosztów - KO) wprowadzane są do systemu w walucie i wartościach zgodnych z dokumentami pierwotnymi (czyli np. w walucie EUR, z wprowadzeniem kursu do przeliczenia na PLN, ze stawką VAT 0%/np. itp.). Jednym słowem muszą wiernie odzwierciedlać oryginalny dokument, co do zawartości - pozycji, ilości, wartości oraz pozostałych wymogów formalnych (numer, daty itp.). Podczas wprowadzania pozycji system posiada informacje na kartotekach towarów, jakie stawki VAT przyporządkowane są danemu towarowi lub usłudze.

Rysunek 20. Dialog dodawania nowej pozycji towarowej na dokumencie FZ WNT Użytkownik widzi ją w nawiasie obok stawki VAT wymuszonej przez typ transakcji pierwotnego dokumentu (jak widać na powyższym rysunku zastosowana stawka VAT to 0% natomiast stawka VAT dla celów rozliczenia VATu należnego i naliczonego to 23%). Po zamknięciu dokumentu, jest on gotowy do przeniesienia do rejestru VAT. Dokonujemy tego identycznie jak w przypadku dokumentów krajowych, jak opisano wcześniej. Różnica w oknie dialogowym dotyczy rejestrów VAT do jakich przenieść dokument. System automatycznie generuje dwa wpisy w rejestrach VAT – jeden w rejestrze sprzedaży (VAT należny), drugi w rejestrze zakupu (VAT naliczony).

Rysunek 21 Dialog przenoszenia dokumentu FZ WNT do rejestrów VAT należnego i naliczonego
Po dokonaniu przeniesienia dokumentu do rejestrów VAT zostaną utworzone wpisy jednocześnie w rejestrze sprzedaży (jako wewnątrzwspólnotowe nabycie towarów WNT) oraz w rejestrze zakupu (jako zakup pozostały). Nie ma potrzeby wykonywania żadnych dodatkowych czynności (tworzenia dodatkowych dokumentów itp.).
Co do zasady dokumenty są przenoszone do obydwu rejestrów VAT jednocześnie (sprzedaży i zakupu) w miesiącu wystawienia dokumentu zakupowego (lub wg. wskazanego miesiąca odliczenia VAT). W przypadku, kiedy miesiąc dla VATu naliczonego jest inny niż miesiąc dla VATu należnego (daną fakturę musimy wykazać w deklaracji VAT jako VAT należny, ale nie mamy prawa do odliczenia VATu w tym samym miesiącu), wówczas możemy zmienić (edytować) miesiąc odliczenia w VAT danej faktury. Możemy to zrobić już po przeniesieniu dokumentu do rejestrów VAT. Wchodzimy w rejestr zakupów i odnajdujemy naszą fakturę (np. po numerze obcym). Następnie wchodzimy w kartę rejestru VAT i za pomocą przycisku Funkcje w prawym dolnym rogu karty, wybieramy opcję Edytuj dokument. Możemy też wejść w dany dokument i stąd w kartę rejestru VAT. Jeżeli wyświetlała się karta z rejestru VAT sprzedaży należy wybrać przycisk Funkcje i wybrać opcję Pokaż zapis skojarzony.

Rysunek 22 Edycja miesiąca deklaracji VAT dla VATu naliczonego
Dalej, w polu Miesiąc deklaracji zmieniamy miesiąc wykazania odliczenia z danego dokumentu w deklaracji VAT. Jeżeli np. data czynności podlegającej opodatkowaniu była określona na 01.08.2019, co też powoduje wykazanie w sierpniu tego dokumentu w rejestrze VAT sprzedaży, a data otrzymania dokumentu (czy też potwierdzenia dostawy) miała miejsce we wrześniu, to mamy możliwość zmiany domyślnego miesiąca VAT dla VATu naliczonego na ten właściwy, czyli na 09.2019 (przykład na powyższym rysunku).
Wartość podatku VAT standardowo wyliczana jest według kursu podanego na dokumencie (tego samego, z którego program korzysta do wyliczenia wartości netto czy wartości rozliczenia). Jeżeli na potrzeby naliczenia i odliczenia podatku VAT potrzebujemy skorzystać z innego kursu (niż dla księgowania i wyliczenia podatku dochodowego), wówczas program daje nam taką możliwość za pośrednictwem ustawienia kursu VAT na dokumencie.

Rysunek 23 Fragment karty dokumentu KO, gdzie można zmienić kurs dla wyliczenia VAT (na czerwono)
Aby tego dokonać, należy na dokumencie zakupowym (FZ/KO) udać się na zakładkę Inne parametry i obok kursu wprowadzonego standardowo użyć przycisku VAT. Pojawi się wówczas okienko, w którym po zaznaczeniu opcji Używaj osobnego kursu do VAT, będziemy mogli wskazać nowy kurs wyłącznie na potrzeby wyliczenia podatku VAT.
Opisany mechanizm tworzenia wpisów w rejestrach VAT uwzględnia również faktury zaliczkowe zakupu i rozliczenia zaliczek z dokumentami FZ/KO. Oznacza to, że jeżeli przed zamknięciem dokonamy rozliczenia dokumentu zakupowego z zaliczką (ZZ), to rozliczenie uwzględni już odliczony VAT z dokumentu zaliczkowego (pomimo tego, że fizycznie na zaliczce WNT pierwotna stawka VAT wynosiła 0%). Dzieje się tak dlatego, że z dokumentu zaliczkowego WNT też naliczamy i odliczamy VAT. I tak samo jak dla każdego dokumentu zakupowego możemy osobno ustalić miesiąc naliczenia VAT należnego w deklaracji (sprzedaż), jak i miesiąc odliczenia VAT (zakup).
Funkcje zakładki Zakup
System VENDO.ERP posiada duże możliwości filtrowania. Pozwala to zobaczyć wszystkie dokumenty na jednej liście, a jednocześnie podzielić je kategorie według zawartych w nich danych. Użytkownik systemu ma dostęp do standardowych filtrów związanych z zakładką. Może w tym miejscu zawęzić dokumenty rejestru zakupu do:

Miesiąca - okres ewidencji VAT,
Dat Od – Do – zakres dat wystawienia dokumentów,
Nazwa rejestru – wybór konkretnego rejestru lub wszystkie rejestry zakupu,
VAT – „Nie” - transakcje niepodlegające VAT, „Tak” – tylko transakcje podlegające VAT, „Warunkowo” – transkcje objęte VATem liczonym strukturą zakupów.
Transakcja VAT – rodzaj transakcji po stronie zakupu. Dla każdego z rejestrów możliwe jest na przykład filtrowanie dokumentów w zakresie przedstawionym na poniższym rysunku, czyli wg typów transakcji.


Rysunek 24. Filtrowanie po rodzaju operacji VAT dla zakupu

Rodzaj zakupu – środki trwałe, inne, wszystkie rodzaje,
Dokumenty – grupy dokumentów: dokument, korekta, wszystkie,
Dokumenty – rodzaje dokumentów: PZ, KO, FZ, RZ, RR, wszystkie,
Rozrachunek – z kontrahentem, z pracownikiem,
Automatyczne – dokumenty wygenerowane automatycznie (poprzez przeniesienie dokumentów do rejestru VAT,
Ręczny – dokumenty utworzone ręcznie w zakładce Zakup (funkcja wywołana naciśnięciem klawisza [Insert]) .


Rysunek 25 Zakładka Zakup
W zakładce Zakup dostępne są następujące możliwości:

Wpis „ręczny” - Użytkownik może dołączyć w sposób ręczny nowy wpis do ewidencji VAT (klawisz [Insert]). W tym przypadku nie korzysta z funkcji przenoszenia konkretnego dokumentu na kartę rejestru VAT. Takie dołączenie wpisu do rejestru skutkuje tym, że nie jest on w żaden sposób skojarzony z dokumentem, nie ma też żadnego odzwierciedlenia w Księdze Handlowej. Funkcjonalność tą wykorzystuje się w pierwszym miesiącu pracy na programie, kiedy musimy uzupełnić rejestr VAT o dokumenty nieodliczone w poprzednim systemie. Ponadto wpisem ręcznym w rejestrze uzupełniamy informacje dla typów transakcji, które nie dotyczą dokumentów (faktur) np. Kwota podatku należnego objętego od towarów i usług objętych spisem z natury. Należy pamiętać, że taki „wpis z ręki” nie ma żadnego odzwierciedlenia w Księdze Handlowej, dlatego też, jeżeli to konieczne, należy odpowiednie księgowania nanieść Poleceniem Księgowania w stosownym dzienniku księgowym. Powyższe stosujemy również, gdy chcemy wprowadzić do rejestru VAT np. tzw. „VAT z SADu”, kiedy nie mamy żadnego dokumentu typu faktura, zaś w rejestrze ma znaleźć się wyłącznie kwota VAT-u z niniejszej transakcji.
Edycja danych na karcie rejestru VAT - wybierając kartę Rejestru VAT można ją wyedytować poprzez menu Funkcje > Edytuj dokument. W tym miejscu możliwe jest również poprawienie danych zapisu pierwotnego. Dotyczy to transakcji zakupów wewnątrzunijnych i importowych, dla których podczas przenoszenie do ewidencji VAT powstaje równocześnie wpis po stronie VATu naliczonego i należnego. Do tego celu używa się opcji Funkcje > Pokaż zapis skojarzony > Funkcje > Edytuj dokument.
Usunięcie wpisów – funkcja grupowa dostępna bezpośrednio z zakładki Zakup np. po zaznaczeniu rekordów i menu Funkcje > Usuń pozycje lub dla jednego dokumentu po wyborze karty i menu Funkcje > Usunięcie zapisu.
Sprawdzanie klientów zaznaczonych rejestrów jako podatników VAT,
Renumeracja wszystkich rejestrów – funkcja która w sposób chronologiczny porządkuje zapisy w rejestrach zakup (wg daty otrzymania dokumentu) i wpisuje nowy numer w ewidencji VAT,
Renumeracja wpisów do rejestru – j.w. tylko po wybraniu konkretnego rejestru zakupu,
Księgowanie wybranych dokumentów – funkcja księgująca zaznaczone przez Użytkownika dokumenty,
Wydruk rejestru VAT – wydruk dokumentów z rejestru wybranego w polu filtra „Nazwa rejestru”,
Wydruk wszystkich rejestrów VAT – raport z dokumentami w ewidencji VAT ze wszystkich rejestrów sprzedaży zdefiniowanych w systemie.
Wydruk rejestru VAT wg rodzaju zakupu – wydruk dokumentów z rejestru wybranego w polu filtra Nazwa rejestru z informacją o poszczególnych wartościach w podziale na rodzaje zakupu np. Środki trwałe: netto, VAT, Inne: netto, VAT.
Wydruk wszystkich rejestrów VAT wg rodzaju zakupu – raport z dokumentami w ewidencji VAT ze wszystkich rejestrów zakupu zdefiniowanych w systemie. Informacja o poszczególnych wartościach zaprezentowana jest w tym wydruku w podziale na rodzaje zakupu np. Środki trwałe: netto, VAT, Inne: netto, VAT.


Rysunek 26 Wydruk rejestru VAT

Rysunek 27 Wydruk rejestru VAT wg rodzaju zakupu
Raport rejestrów
Raport rejestrów pokazuje zagregowane dane z rejestrów VAT. W związku z tym może służyć jako funkcja kontrolna służąca weryfikacji wartości w ewidencji VAT oddzielnie w transakcjach zakupu i sprzedaży. W filtrach raportu Użytkownik decyduje o sposobie prezentacji danych:
Dla sprzedaży:

Miesiąc - okres do analizy danych z rejestrów,
Od – zakres dat w ramach badanego okresu. W przypadku sprzedaży program analizuje daty wystawienia dokumentów, natomiast dla zakupów – daty otrzymania.
Rejestr - rodzaj rejestru, sprzedaż lub zakup,
Nazwa rej. – nazwa rejestru. Jeżeli wybrano rejestr zakupu, to program powoli wybrać jedną ze zdefiniowanych w programie ewidencji dla transakcji zakupu. Dla sprzedaży pokażą się w tym miejscu wyłącznie rejestry sprzedaży.
Nabywca – filtr ten pokaże się w okienku wyłącznie dla rejestru sprzedaży. Można w tym miejscu wybrać Firmę bądź Osobę fizyczną. Powyższe znaczniki określa się na kartotece klienta.
Pokaż rejestr – jeżeli Użytkownik zaznaczy powyższe pole, to zaprezentowane dane zagregowane będą w podziale na poszczególne rejestry. Jeżeli pole nie zostanie zaznaczone dane ze wszystkich rejestrów zostaną zsumowane.
Pokaż stawki VAT – kolejne pole decydujące o agregacji danych. W przypadku zaznaczenia pola program pokaże dane w podziale na stawki VAT,
Transakcja VAT – Możliwość wyboru konkretnej transakcji. W przypadku zakupu są to: „Zakup towarów, usług i środków trwałych” oraz „Zakup towarów i usług”. Transakcje po stronie sprzedaży prezentuje rysunek poniżej:


Rysunek 28 Wybór transakcji po stronie sprzedaży

Transakcja VAT – filtr dostępny tylko po wyborze rejestru zakupu. Decyduje o tym czy na ekranie pokażą się wartości z ewidencji VAT:
Tak - podlegające VAT,
Nie - niepodlegające VAT,
Warunkowo – transakcje oznaczone przez Użytkownika podczas redakcji dokumentu kosztowego jako pozycje do warunkowego odliczenia VAT.




Rysunek 29 Raport rejestrów
VAT wg kontrahentów
W zależności od typu transakcji – sprzedaży bądź zakupu oraz parametrów wprowadzanych przez Użytkownika w standardowych filtrach raportu, okienko prezentuje dane w różnych układach:

Miesiąc od – miesiąc początkowy dla analizy danych,
Do: - miesiąc końcowy dla analizy danych,
Rejestr: - sprzedaż bądź zakup,
Nazwa rejestru – wybór rejestru sprzedaży/zakupu,
Towary/Usługi,
Transakcja VAT – wybór transakcji VAT po stronie sprzedaży/zakupu,
VAT – pole dostępne tylko dla zakupu. Po jego zaznaczeniu program pokazuje wartości operacji:
Tak - podlegające VAT,
Nie - niepodlegające VAT,
Warunkowo – transakcje oznaczone przez Użytkownika podczas redakcji dokumentu kosztowego jako pozycje do warunkowego odliczenia VAT.




Rysunek 30 VAT wg kontrahentów
Kontrola zgodności rejestrów z KH
W systemie VENDO.ERP istnieje specjalny raport pozwalający wychwycić różnice między księgowaniami w KH i rejestrze VAT. Dotyczy on VATu należnego bądź naliczonego oraz pozwala wskazać za jaki okres ma być tworzony.
Aby raport podawał właściwe informacje w sposób prawidłowy należy przed przystąpieniem do pracy odpowiednio skonfigurować konta księgowe, z których będą brane informacje o kwotach VAT w KH. Korzystając z menu Funkcje > Konta VAT-owskie w KH wyświetli się okienko, w którym możemy sprawdzać [Enter], dodawać [Insert] lub usuwać [Delete] konta księgowania VAT w KH.
Należy pamiętać, że konta VAT skonfigurujemy na każdy rok obrachunkowy osobno. Jeżeli dokonaliśmy konfiguracji w roku 2021 to należy pamiętać, iż w roku 2022 będziemy musieli uczynić to ponownie. Raport za pośrednictwem stosownych kolumn Księgowość i Rejestr VAT pozwala porównać wartości, które zaksięgowano i przeniesiono do rejestrów VAT z poszczególnych dokumentów. Ponadto pozwala wychwycić te dokumenty które w ogóle nie zostały zaksięgowane bądź uwzględnione w rejestrach. W kolumnie Miesiąc KH widać miesiąc księgowania w Księdze, natomiast w kolumnie Miesiąc rej. VAT widać miesiąc deklaracji VAT. System porównuje kwotę podatku VAT księgowaną w Księdze Handlowej i VAT zapisany w rejestrze. W razie niezgodności pozwala łatwo określić, gdzie powstał problem.

Rysunek 31 Raport kontroli zgodności rejestrów z Księgą Handlową
Raport złych długów VAT
Raport złych długów VAT jest raportem, który ułatwia użytkownikowi prace za pomocą wprowadzonego mechanizmu obliczania ulgi na złe długi, działa on tylko w oparciu o dokumenty przeniesione do rejestrów VAT.
Konfiguracja ustawień
Konfiguracji ustawień dokupujemy w ustawieniach głównych programu wchodząc w: Ustawienia > Główne > Parametry pracy > Rejestry VAT należy uzupełnić pole „Ulga na złe długi – termin (dni)” -ilość dni wg., której ma być wyliczana liczba dni od daty z dokumentu Termin płatności.

Rysunek 32 Konfiguracja parametrów
Korzystając z raportu Raport złych długów VAT należy pamiętać, aby raport uzgadniać za dany miesiąc a nie za okres. Wskazując miesiąc po lewej stronie raportu filtry Od – Do, należy podać miesiąc, który będzie weryfikował Karty VAT według daty.
Raport złych długów VAT – zakup
W programie został wprowadzony przykładowy dokument zobowiązania (moduł Dokumenty):

Rysunek 33 Dokument kosztowy
Dokument Zobowiązania 1/A/01/19/KO z miesiąca 01-2019 został uwzględniony w Rejestrach VAT Zakup w miesiącu styczeń 2019. Zarówno w deklaracji VAT-7 jak i w JPK dokument został uwzględniony w polu 45 (kwota netto Nabycie towarów i usług pozostałych) w polu 46 (wartość VAT) kwota podatku naliczonego Nabycie towarów i usług pozostałych.

Rysunek 34 Karta rejestru VAT dokumentu kosztowego
Termin 90 dni ulga na złe długi VAT liczony jest od daty z pola termin płatności, wg. powyższego przykładu termin płatności na dokumencie KO to 14-01-2019. 90 dni mija 14-04-2019, zatem dokument zobowiązania zostanie wycofany z VAT w miesiącu kwiecień 2019 z przypisaną domyślną transakcją przez system „Korekta podatku naliczonego art. 89.B.1”. W Raporcie Raport złych długów VAT system wskaże w kolumnie „Miesiąc wycofania” 04-2019. Za pomocą Funkcji Wycofaj z Rejestru VAT na podstawie zaznaczonych rozrachunków [(F7)] można wycofać dany dokument do miesiąca wskazanego w ww. kolumnie.
Po wybraniu tej funkcji, system utworzy we wskazanym miesiącu kartę Rejestru VAT zakup z domyślnie przypisanym polem „Wycofanie”.
Rysunek 35 Dokument ze znacznikiem „WYCOFANIE” W deklaracji VAT-7 oraz JPK dokument zostanie uwzględniony we właściwych polach wg przypisanej transakcji, tj. pole 49 – Korekta podatku naliczonego, o której mowa w art.89.B. ust.1 (podatek naliczony). Pojawi się tam wartość kwoty VAT z karty rejestru zakupu oznaczonej jako WYCOFANIE. W przypadku częściowego rozliczenia Zobowiązania, system uwzględni wyliczoną kwotę w Raporcie złych długów VAT w zakładce Powroty (filtr w lewej części okienka, pole Typ) przypisując miesiąc z daty płatności w kolumnie „Miesiąc powroty”. W tym przypadku jest to maj 2019.
Rysunek 36 Dokument częściowo rozliczony W celu utworzenia automatycznej Karty Rejestru VAT, za pomocą Funkcji w okienku raportu po wybraniu w filtrach Typu „Powroty”, należy użyć funkcji Powróć z rejestru VAT na podstawie zaznaczonych rozrachunków / (F7).

Rysunek 37
W kolumnie „Powrócono brutto” system wskaże wartość rozliczonego zobowiązania. Odwołując się do miesiąca wskazanego w raporcie system pokaże tą informację również w kolumnie „Powrócono brutto w miesiącu”. Po użyciu funkcji [F7] system utworzył automatycznie Kartę Rejestru VAT z domyślnie przypisaną transakcją Korekta podatku naliczonego art. 89 B.4. z polem informującym użytkownika, że jest to karta typu: Powrót w miesiącu maj 2019r.

Rysunek 38 Karta VAT typu Powrót
o wygenerowaniu deklaracji VAT-7 / JPK za miesiąc 05-2019, program wykaże wartość VAT we właściwych polach, tj. pole 50 Korekta podatku naliczonego, o której mowa w art. 89B. ust.4 kwota 123 PLN.
Jeżeli dokument zobowiązania zostanie rozliczony końcowo w miesiącu czerwcu 2019 (data pobrana z płatności), program wskaże dokument zobowiązania w Raporcie złych długów VAT w miesiącu czerwiec 2019.

Rysunek 39 Całkowite rozliczenie zobowiązania
Program ponownie, poinformuje użytkownika na raporcie w zakładce Powroty o miesiącu powrotu do modułu Rejestru VAT oraz kwocie, którą należy wykazać w module Rejestrów VAT (w tym przypadku do powrotu brutto 246 PLN). Po wybraniu – Funkcji Powróć z rejestru VAT na podstawie zaznaczonych rozrachunków / (F7), program utworzy automatycznie kartę Rejestru VAT z typem Powrót – w tym przypadku miesiąc czerwiec 2019, z domyślnie przypisaną przez system transakcją Korekta podatku naliczonego art. 89B. 4.

Rysunek 40
W raporcie w kolumnie „Powrócono brutto” użytkownik uzyska informacje o całości uregulowanego zobowiązania a w kolumnie „Powrócono brutto w miesiącu” – kwotę, która została wykazana na Karcie Rejestrów VAT zakup miesiąc 06-2019:

Rysunek 41

Rysunek 42 Korekta podatku naliczonego art. 89B. 4.
Po wygenerowaniu deklaracji VAT-7 / JPK za miesiąc 06-2019, program wykaże wartość VAT we właściwych polach, tj. pole 50 Korekta podatku naliczonego, o której mowa w art. 89B. ust.4 kwota 246 PLN.
Raport złych długów VAT – sprzedaż
Działanie Raportu Raport złych długów VAT Sprzedaż, działa analogicznie jak dla Zakupu. W celu zaprezentowania przykładu do programu została wprowadzona FV w miesiącu styczeń 2019.

Rysunek 43 Faktura sprzedaży
FV sprzedaży została wykazana w Rejestrach VAT Sprzedaży w miesiącu styczeń 2019.

Rysunek 44 Karta dokumentu VAT sprzedaż
Raport w miesiącu kwiecień 2019 wykazał dokument FV w Raporcie złe długi VAT - termin 90 dni od dnia 21-01-2019 minął w miesiącu 04-2019.

Rysunek 45
Za pomocą funkcji [F7] Wycofaj z rejestru VAT na podstawie zaznaczonych rozrachunków program utworzył kartę Rejestru VAT sprzedaży w miesiącu kwietniu 2019 z wpisem Wycofanie.
)
Rysunek 46

Rysunek 47 Karta rejestru VAT – Wycofanie
Następnie dokument FV został uregulowany w miesiącu 05-2019, tym sposobem program wykazał FV w Raporcie na zakładce Powrotów inf. o dokumencie.

Rysunek 48 Zapłata za FV
W raporcie na zakładce Typ: „Powroty” należy przenieść transakcję do VAT za pomocą funkcji [F7].

Rysunek 49 System w kolumnie „Powrócono brutto w miesiącu” odwoła się do miesiąca wskazanego w raporcie w polu okres i poda informację o kwocie, która została wykazana w Rejestrach VAT.

Rysunek 50 Powrót do rejestru VAT
System utworzył z automatu kartę Rejestru VAT – Powrót w miesiącu 05-2019.
Images















































