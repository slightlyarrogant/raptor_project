# System WMS - program do zarządzania magazynem

# System WMS

## Co to jest system WMS?



Najprościej mówiąc system WMS to oprogramowanie służące do zarządzania ruchem i składowaniem towarów w magazynie. System magazynowy WMS umożliwia optymalizację procesów związanych z przyjmowaniem, przechowywaniem, kompletacją oraz wysyłką towarów.

Program WMS zarządza ruchem produktów oraz kontroluje stany magazynowe w czasie rzeczywistym. WMS integruje się z innymi systemami, takimi jak ERP, co pozwala na płynną wymianę danych i koordynację działań w całym przedsiębiorstwie.

Dzięki funkcjonalnościom takim jak zarządzanie miejscami składowania, automatyczne generowanie dokumentów oraz monitorowanie wydajności pracowników, WMS ma zasadniczy wpływ na efektywność operacyjną i precyzję zarządzania gospodarką magazynową.

Umów bezpłatną prezentację systemu WMS w ramach VENDO.ERP®

## Funkcje systemu WMS

Oto kilka rzeczy, które systemy WMS robią naprawdę dobrze:

### Lokalizacja towarów w magazynie oraz kontrola obrotu magazynowego

Funkcja polega na tym, że system WMS „wydaje rozkazy” magazynierom oraz dostarcza informacje dotyczące stanów magazynowych, lokalizacji, partii. Operator może wygenerować odpowiednią etykietę i oznaczyć nią jednostki towarowe lub opakowania.

W rezultacie zapewnia to pełne śledzenie partii (traceability). Operator może również w momencie przyjmowania towaru do magazynu zaczytać do systemu informacje zawarte na etykiecie nadanej przez inny podmiot. Systemy te mają wbudowaną obsługę standardu logistycznego GS1.

### Kontrola ilościowa i jakościowa przyjmowanego do magazynu towaru pod kątem zgodności dostawy z zamówieniem

Funkcja ta pozwala zwiększyć efektywność magazynowania, ponieważ operatorzy pracują w oparciu o kody kreskowe i kolektory danych. W jednym czasie następuje zarówno przyjęcie towaru, wydanie na produkcję czy wysyłka do odbiorcy.

Skoordynowanie ruchu towarów wymaga automatyzacji operacji zachodzących w systemie, przy możliwości skontrolowania ich prawidłowości w każdym momencie. Bez konieczności żmudnego przeliczania partii towarów na regałach magazynowych.

### Przyjęcie i rozłożenie towaru w systemie WMS



Funkcja ta sprawia, że magazynier rejestruje przyjęcie towaru na magazyn dzięki zastosowaniu skanerów.  Potwierdzanie skanerem przyjęcia minimalizuje ryzyko błędów ludzkich i przyspiesza wprowadzanie informacji o towarze do systemu. W efekcie zapewnia to aktualność danych i umożliwia szybkie śledzenie jego położenia.

Po zarejestrowaniu, system WMS analizuje zdefiniowane parametry i decyduje, gdzie umieścić towar. WMS planuje rozmieszczenie produktów w sposób, który maksymalizuje wykorzystanie dostępnej przestrzeni magazynowej oraz ułatwia przyszłe procesy kompletacji i wysyłki.

Algorytmy systemu WMS biorą pod uwagę różne czynniki, takie jak częstość dostępu do danego produktu, jego wielkość, ciężar i specjalne wymagania dotyczące warunków przechowywania. Dzięki temu każdy towar jest składowany efektywnie i bezpiecznie, co znacząco poprawia szybkość i sprawność operacji magazynowych.

### Kompletacja i wysyłka

Funkcja kompletacji w systemie WMS to proces zbierania poszczególnych produktów z magazynu w celu przygotowania kompletnego zamówienia. System magazynowy WMS optymalizuje ścieżki, którymi poruszają się pracownicy, wybierając trasy minimalizujące czas potrzebny na zebranie wszystkich elementów zamówienia. Dzięki temu cały proces jest szybszy i mniej podatny na błędy. Jest to szczególnie ważne w magazynach o dużym natężeniu ruchu i wielu zamówieniach.

Po skompletowaniu zamówienia następuje etap wysyłki, który również jest wspierany przez system WMS. System ten automatycznie generuje potrzebne dokumenty wysyłkowe, takie jak listy przewozowe czy faktury, a także aktualizuje statusy zamówień w systemie.

Pracownicy są kierowani przez system w procesie pakowania, etykietowania oraz przygotowania przesyłek do odbioru przez firmy kurierskie lub transportowe. To zintegrowane podejście zapewnia, że każde zamówienie jest prawidłowo i efektywnie przygotowane do wysyłki. W rezultacie znacznie skraca czas realizacji zamówienia i zwiększa satysfakcję klienta.

### Inwentaryzacja w systemie WMS

Funkcja inwentaryzacji w systemie magazynowym WMS jest procesem, który umożliwia dokładne monitorowanie i weryfikację stanów magazynowych. W systemie WMS, inwentaryzację można przeprowadzić na różne sposoby, w zależności od potrzeb organizacji.

Firmy najczęściej stosują inwentaryzację cykliczną, gdzie regularnie sprawdzane są wybrane grupy produktów lub lokalizacje magazynowe . Pełną inwentaryzację przeprowadza się zazwyczaj raz do roku. System WMS zapewnia narzędzia do planowania, realizacji i monitorowania tych działań, automatyzując wiele zadań, takich jak generowanie raportów i analiz.

Dzięki integracji z innymi funkcjami systemu, jak śledzenie przemieszczeń towarów czy zarządzanie zamówieniami, proces inwentaryzacji staje się częścią szerszego systemu zarządzania magazynem. To pozwala na szybką reakcję na wszelkie niezgodności, takie jak braki czy nadwyżki zapasów, i zapewnia wysoką dokładność danych magazynowych. Automatyzacja inwentaryzacji w systemie WMS znacząco przyczynia się do optymalizacji kosztów i poprawy efektywności operacji magazynowych.

Porozmawiajmy o dostosowaniu systemu magazynowego WMS do konkretnych potrzeb Twojej firmy

Umów bezpłatną prezentację systemu WMS w ramach VENDO.ERP®



## Jak system magazynowy WMS wspiera zarządzanie pracą?



System WMS zarządza pracą magazynierów przydzielając zadania do realizacji, co znacząco poprawia efektywność i skuteczność operacji magazynowych. Przydziela je na podstawie aktualnych potrzeb oraz priorytetów operacyjnych, takich jak pilność zamówień czy optymalizacja tras kompletacji.

Każdy magazynier otrzymuje instrukcje dotyczące tego, skąd ma zabrać lub gdzie odłożyć towar oraz jaką ścieżkę powinien obrać. Instrukcje przekazuje za pomocą urządzeń mobilnych, takich  terminale przenośne (kolektory danych). Pozwala to na bieżące aktualizowanie statusu wykonanych zadań i szybkie reagowanie na zmiany. Magazynier potwierdza wykonanie danej instrukcji zeskanowaniem kodu kreskowego towaru i lokalizacji magazynowej.

System magazynowy WMS również monitoruje i analizuje wydajność pracy magazynierów, wykorzystując zebrane dane do dalszego doskonalenia procesów i optymalizacji zadań. Dzięki temu możliwe jest nie tylko szybsze i dokładniejsze wykonanie pracy, ale również identyfikacja obszarów wymagających dodatkowego szkolenia lub modyfikacji procesów.

## System magazynowy WMS dla firm produkcyjnych

System magazynowy WMS dla firm produkcyjnych pełni kluczową rolę w synchronizacji procesów magazynowych z procesami produkcyjnymi. Dzięki niemu możliwa jest koordynacja dostaw komponentów bezpośrednio na linie produkcyjne zgodnie z harmonogramem produkcji, co minimalizuje przestoje i zapewnia płynność procesów. System WMS umożliwia dostawy na konkretną godzinę, co jest niezwykle ważne w kontekście ciągłej produkcji.

Zarządzanie traceability, czyli możliwość śledzenia każdego komponentu od momentu przyjęcia na magazyn aż po wykorzystanie w procesie produkcyjnym, jest kolejnym istotnym aspektem WMS w przemyśle. System zapewnia pełną przejrzystość i kontrolę nad przepływem materiałów, co jest kluczowe dla zachowania wysokich standardów jakości i spełnienia wymagań regulacyjnych.

WMS zleca również rozkazy pobrania na magazyn, gdy towar zostaje wyprodukowany. Taki systematyczny przepływ informacji umożliwia natychmiastowe reagowanie na zmiany w środowisku produkcyjnym, zapewniając optymalne wykorzystanie zasobów i efektywne zarządzanie zapasami. Dzięki tym funkcjom, WMS staje się niezbędnym narzędziem wspierającym zarządzanie magazynem i logistyką produkcji.



## Kompletacja towarów

Kompletacja towarów w magazynie to proces zbierania i łączenia różnych produktów z magazynu w celu przygotowania ich do wysyłki do klienta lub do produkcji. Jest to kluczowy element zarządzania magazynem i logistyki, mający na celu zapewnienie, że zamówienia są realizowane dokładnie i efektywnie.

### Etapy kompletacji towarów

- Przyjęcie zamówienia – Proces kompletacji rozpoczyna się od otrzymania zamówienia od klienta lub wewnętrznego działu produkcji. Zamówienie zawiera listę produktów, które należy zebrać.
- Wydruk listy kompletacyjnej – Lista kompletacyjna (ang. pick list) to dokument zawierający szczegółowe informacje o zamówionych produktach, ich lokalizacjach w magazynie, ilościach i ewentualnych specyfikacjach.
- Zbieranie produktów – Pracownicy magazynu przemieszczają się po magazynie zgodnie z listą kompletacyjną i zbierają wymagane produkty. Proces ten może być wspomagany przez różne technologie, takie jak skanery kodów kreskowych, systemy zarządzania magazynem (WMS) czy technologie pick-to-light.
- Kontrola jakości – Po zebraniu wszystkich produktów, przeprowadza się kontrolę jakości, aby upewnić się, że zebrano właściwe produkty w odpowiednich ilościach i że są one w dobrym stanie.
- Pakowanie – Zebrane produkty są pakowane zgodnie z wymaganiami zamówienia. Pakowanie może obejmować zabezpieczenie produktów, etykietowanie oraz przygotowanie do wysyłki.
- Etykietowanie i wysyłka – Na końcu kompletacji, przesyłka jest etykietowana odpowiednimi informacjami (adres odbiorcy, numer zamówienia, itp.) i przekazywana do działu wysyłki, gdzie jest gotowa do załadunku i transportu do klienta.
- Dokumentacja magazynowa – Każdy etap kompletacji powinien być odpowiednio udokumentowany, aby umożliwić śledzenie zamówienia i rozwiązywanie ewentualnych problemów.

### Strategie kompletacji towarów

Strategie kompletacji / pobierania towarów w systemie WMS są kluczowe dla efektywności operacji kompletacji. Każda z nich ma swoje specyficzne zastosowania i korzyści, dostosowane do różnorodnych wymagań i struktur magazynowych. Oto trzy popularne strategie,

### Pick by Order (Pobieranie według zamówienia)

Ta strategia polega na kompletowaniu każdego zamówienia indywidualnie. Magazynier otrzymuje na urządzenie przenośne listę produktów do zebrania wyłącznie dla jednego zamówienia, co pozwala na szczegółowe dostosowanie do specyficznych wymagań klienta. Jest to szczególnie użyteczne w magazynach o niskiej ilości zamówień z dużą różnorodnością produktów. Jednakże, metoda ta może być mniej efektywna czasowo w przypadku większej liczby zamówień, gdyż wymaga wielokrotnego przechodzenia przez te same obszary magazynu.

### Multipicking (Wielokrotne pobieranie)

Multipicking polega na zbieraniu produktów dla wielu zamówień jednocześnie. WMS agreguje potrzebne produkty z różnych zamówień, co pozwala na jednorazowe odwiedzenie danej lokalizacji dla zbierania większej ilości towarów. Ta strategia znacząco zwiększa efektywność, redukując czas potrzebny na kompletację i minimalizując przemieszczenia w magazynie. Jest idealna dla magazynów o wysokim wolumenie powtarzających się produktów w zamówieniach.

### Zone Picking (Pobieranie strefowe)

W strategii strefowej magazyn jest podzielony na określone obszary (strefy), a każdy magazynier jest odpowiedzialny za kompletację zamówień tylko w swojej strefie. Produkty są następnie przekazywane między strefami lub kierowane do obszaru konsolidacji, gdzie są finalizowane do wysyłki. Zone picking jest szczególnie efektywny w dużych magazynach, gdzie dzielenie pracy na strefy pozwala na szybsze przetwarzanie zamówień i zmniejszenie zatorów operacyjnych.

Każda z tych strategii może być indywidualnie dostosowana w systemie WMS, aby odpowiadać specyfice działalności i wymaganiom logistycznym magazynu. Co w rezultacie pozwala na optymalizację pracy i zwiększenie ogólnej wydajności procesów magazynowych.

## Jakie korzyści zapewnia system magazynowy WMS?

Zwiększona efektywność operacyjna – Automatyzacja procesów, takich jak przyjmowanie towarów, kompletacja, pakowanie i wysyłka, może redukować czas potrzebny na wykonanie tych zadań nawet o 30-50%, a także minimalizować błędy o do 70%.

Lepsza kontrola zapasów – WMS umożliwia śledzenie zapasów w czasie rzeczywistym, co pozwala na dokładne monitorowanie stanów magazynowych, minimalizowanie nadmiernych zapasów nawet o 20-30% oraz zapobieganie brakowi towarów.

Bardziej dokładna inwentaryzacja – Dzięki WMS firmy mogą osiągnąć dokładność inwentaryzacji na poziomie 99% i wyżej. System pozwala na ciągłe śledzenie zasobów, co minimalizuje ryzyko braków magazynowych i nadmiaru zapasów. Jest to możliwe dzięki funkcjom takim jak automatyczne skanowanie i śledzenie produktów w czasie rzeczywistym.

Optymalizacja przestrzeni magazynowej – System WMS może pomóc w optymalnym rozmieszczeniu towarów w magazynie, co może zwiększyć efektywność wykorzystania dostępnej przestrzeni nawet o 10-15%.

Szybsza kompletacja zamówień – Dzięki zautomatyzowanemu prowadzeniu pracowników przez proces kompletacji, system WMS może skrócić czas potrzebny na zebranie zamówień o 20-30% i redukować ryzyko błędów o do 70%.

Zmniejszenie kosztów operacyjnych – Automatyzacja i optymalizacja procesów magazynowych może prowadzić do zmniejszenia kosztów związanych z pracą (wydajność większa nawet o 50%), przestrzenią magazynową i zarządzaniem zapasami nawet o 10-20%.

Poprawa dokładności danych – WMS automatycznie rejestruje i aktualizuje dane dotyczące przyjęć, wysyłek i stanów magazynowych, co może zmniejszyć ryzyko błędów i zwiększyć dokładność informacji nawet o do 90-99%.

Lepsze zarządzanie pracą – System magazynowy WMS umożliwia monitorowanie wydajności pracowników, planowanie zadań i optymalizację ich przydzielania, co może prowadzić do zwiększenia wydajności pracy o 10-20%.

Śledzenie partii i dat ważności – Program magazynowy WMS może śledzić partie produktów oraz daty ważności, co jest szczególnie ważne w branżach, gdzie konieczne jest zarządzanie produktami o ograniczonym czasie przydatności do użycia (np. farmacja, spożywcza). Śledzenie takie może zmniejszyć ryzyko przeterminowania produktów o do 90%.

Zwiększona przejrzystość i widoczność – Program do zarządzania magazynem WMS dostarcza pełny wgląd w procesy magazynowe, umożliwiając lepsze monitorowanie operacji i podejmowanie świadomych decyzji, co może zwiększyć efektywność podejmowania decyzji nawet o 30%.

Skrócenie czasu realizacji zamówień – WMS pozwala na optymalizację procesów kompletacji i wysyłki, co skraca czas realizacji zamówień. Systemy te mogą skrócić czas realizacji o 20-30%.

Poprawa satysfakcji klienta – Szybsza i dokładniejsza realizacja zamówień oraz lepsza kontrola zapasów mogą zwiększyć zadowolenie klientów..

Skalowalność i elastyczność – Systemy WMS są zazwyczaj skalowalne i mogą być dostosowywane do zmieniających się potrzeb biznesowych, co pozwala na ich rozwój wraz z rozwojem firmy.

Integracja z innymi systemami – WMS może być zintegrowany z innymi systemami przedsiębiorstwa, takimi jak ERP czy systemy firm spedycyjnych, co umożliwia płynne zarządzanie całym łańcuchem dostaw, zwiększając efektywność operacyjną .



## WMS i ERP – od jednego dostawy czy osobno?

ERP odpowiada za zarządzanie zasobami całego przedsiębiorstwa, podczas kiedy WSM obsługuje tylko funkcjonalności związane z obsługą składowania i ruchu magazynowego.

Niektóre systemy ERP, w tym program VENDO.ERP® , oferują funkcjonalność WMS jako jeden z modułów integralnie wbudowanych w pakiet ERP. Inne obsługują je w niewielkim stopniu w ramach modułów gospodarki magazynowej. W takich sytuacjach przy wdrożeniu systemu WMS niezbędna jest integracja z system ERP.

To na jakie rozwiązanie się zdecydować, zależy od specyfiki działania przedsiębiorstwa. Firmy posiadające ogromne magazyny, dużą liczbę pracowników na magazynie i skomplikowane procesy logistyczne (np. centra logistyczne) wykorzystują często wyspecjalizowane, bardzo zaawansowane systemy do zarządzania magazynem. Są one osobnymi aplikacjami. W firmach produkcyjnych, gdzie ważne są aspekty śledzenia partii, atestów, dostarczania materiałów pod stanowisko na podstawie harmonogramów lepiej sprawdzają się zintegrowane systemy ERP i WMS od jednego producenta.

Umów bezpłatną prezentację systemu WMS w ramach VENDO.ERP®



## System WMS – FAQ

### O czego zależy cena licencji?

Na cenę zakupu licencji składa się cena centralnego modułu WMS oraz cena dostępu do aplikacji dla każdego magazyniera lub urządzenie, którzy będą korzystać z systemu.

### Jakie urządzenia są potrzebne do zapewnienia wydajnej pracy magazynierów?

Aby zapewnić wydajną pracę magazynierów, niezbędne są  są kolektory danych. Kolektory danych to przenośne urządzenia wyposażone w system operacyjny Android oraz skaner kodów kreskowych. Dzięki nim magazynierzy mogą szybko i sprawnie skanować produkty, aktualizować stany magazynowe w czasie rzeczywistym.

### Jak wygląda dostosowanie WMS pod potrzeby użytkownika?

Dostosowanie systemu WMS do potrzeb użytkownika polega na kilku kluczowych działaniach. Po pierwsze, można dostosować widoki, czyli formularze i listy, tak aby były bardziej intuicyjne i odpowiadały specyficznym wymaganiom pracowników. Po drugie, możliwe jest zdefiniowanie różnych scenariuszy pracy, takich jak single picking (kompletacja pojedynczego zamówienia) czy multipicking (kompletacja wielu zamówień), co pozwala na optymalizację procesów magazynowych. Wiele systemów WMS umożliwia użytkownikom samodzielne dostosowywanie tych elementów, co daje większą elastyczność i możliwość szybkiego reagowania na zmieniające się potrzeby.

### Jak wygląda integracja z automatyką magazynową?

Integracja systemu WMS z automatyką magazynową to proces, który wymaga szczegółowego planowania i współpracy między dostawcami systemów IT oraz producentami urządzeń automatycznych. W pierwszej kolejności należy określić, które elementy automatyki mają być zintegrowane, takie jak przenośniki, sortery, systemy składowania czy roboty AGV. Następnie trzeba zapewnić, że system WMS będzie w stanie wymieniać dane w czasie rzeczywistym z tymi urządzeniami, co umożliwi automatyzację procesów, takich jak przyjmowanie, składowanie czy wydawanie towarów.

