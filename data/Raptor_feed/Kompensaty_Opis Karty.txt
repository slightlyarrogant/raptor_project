# Kompensaty
W systemie VENDO.ERP mamy możliwość tworzenia kompensat dla należności i zobowiązań danego kontrahenta bezpośrednio w panelu Płatności > zakładka Rozliczenia według kontrahentów. Tworzenie kompensat jest też dostępne w raporcie Salda na dzień, poprzez funkcję Kompensata zaznaczonych (w widoku wg dokumentów w kontekście danego klienta). Ze względu na fakt, że dla każdego kontrahenta mamy tylko jedną kartotekę w systemie, wszystkie dokumenty podpięte są pod tą samą kartotekę. Możemy zatem swobodnie kompensować (parować) odpowiednie należności (np. faktury sprzedaży) ze zobowiązaniami (faktury zakupu) w ramach danej kartoteki kontrahenta. Możemy kompensować dokumenty n do n (czyli wiele dokumentów należności z wieloma dokumentami zobowiązań), pod warunkiem, że są wystawione w tej samej walucie. Dla kompensaty dokonanej przez nasze przedsiębiorstwo (Nasza kompensata) po skompensowaniu dokumentów tworzony jest dokument, który możemy wydrukować i wysłać do klienta (panel Płatności > zakładka Kompensaty). Możliwe jest również wprowadzenie do systemu kompensaty otrzymanej od klienta (Kompensata od klienta).

Na takich dokumentach możemy zmienić datę wystawienia lub numer (za pośrednictwem Funkcji specjalnych) oraz oczywiście zaksięgować dostępnym schematem do księgowania płatności (KASA/BANK). Księgowane są wyłącznie kompensaty niezerowe.

![tmp4f72bd6e-6dd2-4332-8aef-da3d0a52cfb4](https://www.cfi.pl/vendohelp/content/imgs/C0/30219c96ced7204cd36fc85dcb9433a5-52159-0.png)

*Kompensata Nasza PLN*

Program VENDO.ERP umożliwi również przeprowadzanie kompensat w walutach innych niż waluta polska. Zasługują one na szczególną uwagę ze względu na fakt występowania różnic kursowych od takich transakcji. Różnice kursowe w tym przypadku wyliczane są kursem ujednoliconym branym z dokumentów wchodzących do danej kompensaty. Jest także możliwość wprowadzenia ręcznie własnego kursu, po którym będzie rozliczana kompensata (dla wersji VENDO.ERP 2022+).

Użytkownik ma możliwość przeprowadzenia kompensaty indywidualnej – jeden dokument do jednego lub kompensaty zbiorczej. W drugim przypadku średni kurs dla kompensaty wyliczany jest oddzielnie dla należności i oddzielnie dla zobowiązań wchodzących do kompensaty. Do kompensaty i do naliczenia różnic kursowych brany jest pod uwagę mniejszy z nich.

W związku z tym, że różnice kursowe powstają do dokumentu a nie do kompensaty, aby dokonać naliczeń różnic kursowych wszystkie dokumenty muszą być zaksięgowane (faktury, kompensaty). 

![tmpa526d07e-e0bb-49a7-8794-c5d11db472c6](https://www.cfi.pl/vendohelp/content/imgs/G4/b9efc8bab7d7c338f849383b7850e24f-83865-0.png)

*Kompensata walutowa*

Jeżeli kompensowane dokumenty pochodzą z przełomu roku: część z miesiąca grudnia, część ze stycznia, to zaleca się oddzielne kompensowanie dokumentów ze starego roku i oddzielne z nowego. Nie przestrzeganie tej zasady może spowodować niedoszacowanie kompensat w ramach jednego roku obrotowego – sprawa dotyczy sytuacji kompensat z dużymi wartościami (bez względu na zastosowany kurs dla kompensaty – automatyczny czy ręczny).
